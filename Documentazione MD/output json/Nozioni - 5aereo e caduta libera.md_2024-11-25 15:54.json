[
  {
    "id": "Nozioni - 5aereo e caduta libera.md_001",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Pratica di lancio",
    "text": "# Pratica di lancio"
  },
  {
    "id": "Nozioni - 5aereo e caduta libera.md_002",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Forma fisica",
    "text": "## Forma fisica\nLa forma fisica è un importante prerequisito per una pratica sicura del paracadutismo. Quando\nmanca una buona forma fisica non si è in grado di coordinare correttamente i propri movimenti, si\nreagisce lentamente, si perde la fiducia in se stessi in caso di stress imprevisti, la paura prende\nil sopravvento e si commettono degli errori. Per ottenere una buona forma fisica si consiglia di\npraticare attività sportive complementari nel tempo libero (jogging, nuoto, ciclismo, stretching ecc.)\nAnche una buona forma mentale riveste un ruolo importante, perché problemi personali o altri\nfattori psicologici possono essere motivo di distrazione. Quando manca la concentrazione non si\nriescono a rilevare con sufficiente anticipo i possibili rischi e pericoli e le contromisure vengono\nadottate solo troppo tardi. Tutto ciò può essere quindi causa di incidenti, nel peggiore dei casi molto\ngravi o persino mortali.\n\n**Stato di salute**\n| paracadutisti con sintomi di malessere o malattia non devono in nessun caso lanciarsi, Un\nsemplice raffreddore può limitare la nostra capacità di compensazione automatica della pressione\nnell'orecchio interno e causare un forte dolore a carico dei seni paranasali. Chi effettua un lancio in\nqueste condizioni rischia di sviluppare disturbi dell'equilibrio e di subire danni alle orecchie.\nÈ tassativamente vietato assumere qualsiasi farmaco per dissimulare l'idoneità al lancio.\nAnche alcol e stupefacenti sono assolutamente vietati sul campo di lancio. Non bisogna sotto-\nvalutare neppure l'effetto di un eventuale residuo di alcol nel proprio corpo. Poiché l'alcol viene\nmetabolizzato molto lentamente, dopo una sbornia e poche ore di sonno è ancora presente un certo\ntasso alcolico che influisce negativamente sul paracadutista. L'assunzione di farmaci, alcol e/o\nstupefacenti durante la pratica del paracadutismo può avere, tra l'altro, i seguenti effetti:\ncapacità di giudizio rallentate\nminore senso di responsabilità\nalterazione dell'equilibrio\ndifficoltà di concentrazione\nnausea\n\n"
  },
  {
    "id": "Nozioni - 5aereo e caduta libera.md_003",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Abbigliamento",
    "text": "## Abbigliamento\n\nQuando si pratica il paracadutismo è necessario un abbigliamento adeguato. Pur essendo possibile lanciarsi indossando normali capi casual o sportivi, si raccomanda l'utilizzo di speciali tute per paracadutismo. Sono disponibili vari modelli, ad uno o due pezzi, con caratteristiche aerodinamiche a volte specificatamente studiate per le singole discipline. \nIndossando un'apposita tuta, inoltre, si evita che gli indumenti (soprattutto le t-shirt) si mettano a svolazzare in caduta libera e possano incidentalmente finire sopra le maniglie dell'imbracatura. In caso di problemi d'apertura, infatti, la copertura della maniglia può complicare o addirittura impedire la corretta esecuzione della procedura d'emergenza, con possibili gravi conseguenze.\nPer quanto riguarda l'abbigliamento, occorre inoltre cercare di trovare il giusto compromesso tra la temperatura normalmente più elevata al suolo e quella più bassa alla quota di lancio. Soprattutto in estate, si raccomanda di non sottovalutare l'escursione termica (1 °C ogni 100 m).\nVestendosi troppo al suolo, un'eventuale traspirazione eccessiva può determinare una ipotermia durante l'ascesa alla quota di lancio (soprattutto in caso di velivoli senza porte) o successivamente in caduta libera.\nIn inverno la tenuta dovrà essere adattata alle temperature più basse. In questa stagione si consiglia di combinare tessuti caldi ed antivento, oppure di indossare tute termiche. In caso di basse temperature è assolutamente necessario indossare dei guanti, per non compromettere la sensibilità e le capacità tattili delle mani.\nIn linea di principio non è prudente lanciarsi senza un casco appropriato. Mentre durante i lanci di addestramento è obbligatorio indossare un casco rigido, i paracadutisti con licenza possono anche utilizzare caschetti di cuoio o equivalenti. Un casco o un analogo sistema di protezione del capo è utile nelle situazioni seguenti:\n\n- all'uscita, in caso di colpi accidentali della testa contro parti dell'aereo\n- in caduta libera, in caso di collisioni con altri paracadutisti\n- all'apertura, per proteggere in particolare le orecchie da eventuali colpi delle funi di sospensione durante il loro dispiegamento\n- all'atterraggio, in caso di difficoltà o manovra non riuscita.\nSi raccomanda di indossare il casco anche sull'aereo, durante il decollo e l'atterraggio o in caso di turbolenze, per proteggersi da eventuali possibili sobbalzi in volo.\n\n"
  },
  {
    "id": "Nozioni - 5aereo e caduta libera.md_004",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Livello di addestramento",
    "text": "## Livello di addestramento\n\nSebbene negli anni la pratica del paracadutismo sia divenuta sempre più sicura, continuano purtroppo a verificarsi degli incidenti, solo di rado imputabili a difetti dei materiali. La causa più frequente rimane infatti, malauguratamente, l'errore umano. Per contrastare in modo ottimale questo fattore è indispensabile che ogni paracadutista mantenga un adeguato livello di addestramento. Un'esperienza pluriennale può essere di aiuto, ma non deve indurre alla routine ed alla superficialità, con il rischio di commettere azioni sconsiderate in momenti pericolosi.\nÈ quindi molto importante compiere il numero minimo di lanci richiesto dalla Federazione. Se possibile, conviene inoltre evitare che intercorrano lunghi periodi senza lanciarsi ed è bene ripetere regolarmente le misure da attuare in caso di pericolo, ad esempio:\n\n- procedure di emergenza\n- atterraggio con vento forte\n— atterraggio su ostacoli\n\n**Preparazione al lancio**\nè indispensabile prepararsi con serietà ad ogni lancio, in particolare quando si pianificano atterraggi esterni (detti \"Inhopp jump\"), oppure quando si prevede un lancio su una zona poco conosciuta.\nIstruttori, paracadutisti esperti o anche i piloti potranno aiutarvi a fugare qualsiasi incertezza o dubbio."
  },
  {
    "id": "Nozioni - 5aereo e caduta libera.md_005",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Zona di lancio e dintorni",
    "text": "## Zona di lancio e dintorni\n\nÈ essenziale familiarizzare con la zona di lancio ed i suoi dintorni. Questo comprende i punti seguenti:\n\n- quota della zona di lancio sul livello del mare; ad altitudini elevate cambiano le caratteristiche di volo e soprattutto di atterraggio del paracadute, a causa della minore densità dell'aria\n- estensione e natura della zona di atterraggio\n- circuiti di atterraggio speciali nella zona di lancio\n- ostacoli nelle vicinanze della zona di atterraggio, quali alberi, cavi elettrici, edifici, strade, corsi d'acqua ecc.\n- punti in cui potrebbero svilupparsi rotori sottovento\n- possibilità di atterraggi esterni involontari/zone di atterraggio d'emergenza\n\n## Meteo\n\nLa pratica del paracadutismo dipende fortemente dalle condizioni atmosferiche ed anche quando splende il sole è bene studiare attentamente la situazione meteorologica:\n\n- direzione e forza del vento alla quota di lancio, che influenzano la sequenza e le pause tra i singoli gruppi al momento del lancio\n- direzione e forza del vento al suolo, che influenzano non solo la traiettoria di atterraggio, ma possono anche indicare l'eventuale presenza di pericolosi rotori sottovento; per motivi di sicurezza, gli allievi possono lanciarsi solo in presenza di venti con una velocità inferiore a 15 nodi\n- temperatura alla quota di lancio\n- influenze delle correnti ascensionali sulla zona di lancio\n- altezza, consistenza e natura delle nubi."
  },
  {
    "id": "Nozioni - 5aereo e caduta libera.md_006",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Aereo",
    "text": "## Aereo\n\nNel paracadutismo i tipi di velivoli più comuni sono il Pilatus Porter o Cessna Caravan, tuttavia in alcune zone di lancio vengono impiegati anche altri modelli. È consigliabile quindi familiarizzare con le caratteristiche dell'aereo e con le regole specifiche di ciascun centro di lancio:\n\n- dove e come si sale sull'aereo\n- durata del volo fino alla quota di lancio e condizioni di temperatura e rumore durante il volo\n- regole per la direzione di lancio (prevalentemente controvento oppure nessuna regola fissa)\n- comando di lancio impartito dal pilota (con segnale vocale o luminoso) oppure da un direttore di lancio designato tra i paracadutisti\n- modalità di apertura del portello dell'aereo ed eventuali punti da osservare in particolare durante il lancio."
  },
  {
    "id": "Nozioni - 5aereo e caduta libera.md_007",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Altri paracadutisti",
    "text": "## Altri paracadutisti\n\nPer prepararsi con serietà al lancio è necessario anche appurare chi siederà assieme a noi sull'aereo. In tal modo si potranno evitare collisioni in caduta libera, durante l'apertura del paracadute ed all'atterraggio.\nSulla base delle dimensioni dei vari gruppi si determinano le distanze tra le uscite e la separazione (quota e direzione).\nEsempi di programmi speciali:\n\n- Wingsuit: la fase di caduta libera dura normalmente di più rispetto ai normali lanci e vengono percorse grandi distanze in orizzontale; si dovrà quindi considerare che tali paracadute non si apriranno nei tempi normalmente attesi, né nelle consuete posizioni\n- Tracking: anche in questa disciplina vengono percorse distanze maggiori ed è quindi importante scegliere correttamente l'asse per il lancio (normalmente a 90° rispetto alla direzione di volo dell'aereo)\n- Quote di apertura degli altri paracadutisti\n- Atterraggi ad alte prestazioni (Swoop): i paracadutisti con velature più piccole e rapide a volte effettuano manovre di avvicinamento ed atterraggio diverse."
  },
  {
    "id": "Nozioni - 5aereo e caduta libera.md_008",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Il briefing pre-lancio e il debriefing post-lancio",
    "text": "## Il briefing pre-lancio e il debriefing post-lancio\n\nDi norma, per prepararsi al prossimo lancio, i paracadutisti partecipano ad una breve riunione informativa, il cosiddetto briefing. Soprattutto nei lanci di gruppo è necessario concordare un programma comune ed i diversi parametri del lancio.\nTuttavia, anche in caso di lancio individuale, è bene che il paracadutista si prepari al meglio con un briefing. Sia che si tratti di un lancio in formazione o di un lancio di addestramento, il briefing dovrà essere in ogni caso coerente, chiaro, e comprensibile.\nDopo ogni lancio si tiene il debriefing, una riunione per la disamina a posteriori delle prestazioni, l'occasione ideale per una critica costruttiva all'interno del gruppo o con il singolo allievo.\nLa base di questa valutazione deve sempre essere un dialogo fra istruttore e allievo. \n\n**Briefing per lanci di addestramento**\nIl briefing per un lancio di addestramento comprende i seguenti punti:\n\n- obiettivo del lancio e criteri per il suo raggiungimento\n- programma (uscita, caduta libera)\n- ordine di uscita\n- quota di uscita (in particolare, quota minima per l'esecuzione del lancio)\n- asse(i) di lavoro\n- tempo di lavoro o quota di conclusione del programma\n- altezza di apertura\n- pilotaggio del paracadute\n— atterraggio\nIl briefing orale è seguito da un'esercitazione pratica del lancio di addestramento al suolo, nella quale si studia l'intera sequenza di lancio (movimenti, tempistica ecc.).\n\n**Briefing di gruppo**\nPer eseguire correttamente un lancio in gruppo è indispensabile condurre un buon briefing. Solo quando si raggiunge il consenso di tutti i paracadutisti all'interno del gruppo sull'esecuzione del lancio gli sforzi congiunti saranno premiati. Un briefing di gruppo include i punti sotto elencati, indipendentemente dalle dimensioni del gruppo e dal livello di esperienza dei paracadutisti che ne fanno parte e per la tecnica in uso:\n\n- quota di uscita\n- disposizione dei paracadutisti nel velivolo\n- uscita (sequenza, posizioni ecc.)\n- programma in caduta libera (incl. asse di lavoro)\n- quota ed eventualmente direzione(i) di separazione\n- altezza di apertura\n- pilotaggio del paracadute (scaglionamento)\n- atterraggio (circuito di atterraggio)\n\n"
  },
  {
    "id": "Nozioni - 5aereo e caduta libera.md_009",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Briefing della procedura d'emergenza",
    "text": "## Briefing della procedura d'emergenza\n\nSi raccomanda di effettuare anche un briefing sulle situazioni che possono richiedere l'apertura del paracadute d'emergenza, prendendo in esame almeno i seguenti punti:\n\n- tipo di lancio\n- tipo di problema d'apertura\n- possibili reazioni per la risoluzione del problema\n- quota di decisione\n- procedura con il paracadute d'emergenza\n- atterraggio.\nÈ assolutamente imprescindibile esercitarsi periodicamente nella procedura con paracadute d'emergenza mediante simulazione con imbracatura sospesa (come previsto anche dalla normativa) e/o eseguire almeno un'esercitazione a secco delle manovre prima di ciascun lancio."
  },
  {
    "id": "Nozioni - 5aereo e caduta libera.md_010",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Briefing per atterraggi esterni «inhopp jump»",
    "text": "## Briefing per atterraggi esterni «inhopp jump»\n\nUn lancio con atterraggio al di fuori di un centro o una zona di lancio pone particolari sfide, anche dal punto di vista della pianificazione. Oltre ai normali preparativi occorre riflettere sui seguenti punti che dovranno quindi essere esaminati nel corso del briefing:\n\n- assenza di ostacoli nell'area obiettivo e dimensioni della zona di atterraggio/conformità della zona di atterraggio alla tipologia di paracadute e/o all'esperienza dei paracadutisti\n- distanza da specchi d'acqua e rispetto delle corrispondenti misure precauzionali e di salvataggio (ad es. giubbotti salvagente, lancia di salvataggio)\n- ottenimento dell'autorizzazione da parte del proprietario del fondo o della polizia (in caso di atterraggio su suolo pubblico)\n- presenza o meno di una croce di atterraggio\n- verifica della comunicazione tra personale a terra e velivolo (segnali, radio)\n— presenza di una manica a vento o un altro sistema ausiliario per identificare chiaramente la direzione e la forza del vento\n- misure eventualmente intraprese all'apertura del paracadute d'emergenza\n- disponibilità di punti di atterraggio alternativi\n- disponibilità di un servizio medico in caso di incidenti\n- eventuale necessità di una regolazione della quota sull'altimetro e sull'AAD, nonché conoscenza della procedura da parte di tutti i paracadutisti\n- in caso di lancio nello spazio aereo controllato, necessità di autorizzazione dell'organo di controllo della circolazione aerea\n- in caso di atterraggio entro un raggio di 5 km da un aeroporto, necessità di autorizzazione del dirigente dell'aerodromo.\n\n"
  },
  {
    "id": "Nozioni - 5aereo e caduta libera.md_011",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Controllo dell'equipaggiamento",
    "text": "## Controllo dell'equipaggiamento\n\nIn linea di principio l'imbracatura deve essere priva di oggetti (sono bandite anche eventuali mascotte), perché potrebbero comprometterne in qualche modo la funzionalità. Applicazioni di stoffa ed adesivi conferiscono all'imbracatura un tocco personale, ma prima di procedere si raccomanda assolutamente di estrarre le vele, altrimenti potrebbero rimanere cucite all'imbracatura (purtroppo è successo...)! Si raccomanda inoltre di non tagliare a cuor leggero eventuali bretelle troppo lunghe.\nSenza le estremità cucite le bretelle possono infatti fuoriuscire dalla fibbia!\n\nIl controllo minuzioso dell'equipaggiamento è un aspetto importante di qualsiasi lancio e permette di scoprire errori di piegatura o difetti e porvi così rimedio. Controllarsi reciprocamente l'equipaggiamento è senz'altro un modo efficace di procedere. Di seguito vengono elencate le cose da verificare (controlli di routine).\n\n**Prima di indossare l'equipaggiamento**\n\nImbracatura:\n- bretelle non danneggiate (fili di sicurezza)\n\nSistemi a 3 anelli:\n- nessuna deformazione degli anelli e facilità di rotazione\n- loop non storti, né danneggiati\n- cavetto giallo di lunghezza adeguata ed inserito nell'apposito alloggiamento\n\nRSL (Skyhook ecc.):\n- agganciato\n- fune di collegamento libera di scorrere fino allo spinotto di chiusura del paracadute d'emergenza\n\nBretelle:\n- correttamente disposte\n\nPatelle di chiusura/protezione:\n- correttamente chiuse\n- occhielli non strappati o danneggiati\n\nDispositivo di apertura automatica:\n- attivato ed eventualmente regolato per una diversa altitudine della zona di atterraggio\n\nParacadute d'emergenza:\n- Spinotto di chiusura inserito per 2/8 attraverso il loop e non piegato\n- Loop paracadute d'emergenza non danneggiato\n- Cavetto di apertura pronto all'uso e non danneggiato\n- Maniglia di apertura nell'apposita tasca\n\nParacadute principale:\n- Loop per paracadute principale non danneggiato e non troppo lungo\n- Spinotto di chiusura non danneggiato e non piegato (attenzione: molti spinotti di chiusura sono prodotti volutamente piegati, i cosiddetti «curved pins»)\n— Fune di collegamento non ritorta, correttamente disposta e libera di scorrere fino al pilotino estrattore (o cavetto di apertura pronto all'uso e non danneggiato in caso di equipaggiamenti con sistema a maniglia)\n- Pilotino estrattore nell'apposita tasca (sistema «hand deploy») o sotto le pattine del paracadute principale (se sistema di tipo «pull out»)\n- «kill-line» tesa (armata) nei pilotini estrattori con questo dispositivo\n- Manopola o maniglia di apertura nella posizione corretta (fissata alla tasca o adiacente)\n\nAccessori:\n- Casco o caschetto di cuoio adeguato\n- Occhiali puliti ed elastico intatto\n- Altimetro regolato sull'altitudine della zona di atterraggio\n- Eventuale altimetro acustico impostato\n- In caso di dispositivi digitali, verificare regolarmente la capacità residua delle batterie e sostituire queste ultime con tempestività.\n\n"
  },
  {
    "id": "Nozioni - 5aereo e caduta libera.md_012",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Controlli al materiale - Prima di salire sull'aereo",
    "text": "## Controlli al materiale - Prima di salire sull'aereo\n\nImbracatura:\n- Buona aderenza\n- Eventuale moschettone di chiusura agganciato\n- Gosciali non storti ed indossati correttamente\n- Pettorale (ed eventuale addominale) infilato ed indossato correttamente\n- Bretelle inserite nelle relative fibbie, con sovralunghezze correttamente sistemate\n\nCuscinetto e maniglie:\n- Cuscinetto di sgancio e maniglia dell'emergenza correttamente posizionati e fissati (tasca o velcro)\n- Pilotino estrattore stivato nell'apposita tasca (sistema «hand deploy»), maniglia/manopola/cuscinetto in posizione, event. maniglia del principale in posizione o fissata (nella tasca)\n\nFune di collegamento sistema «hand Deploy»:\n- Stivata o in posizione e fissata con velcro (negli equipaggiamenti più vecchi)\n\nPatelle di chiusura/protezione:\n- Chiuse"
  },
  {
    "id": "Nozioni - 5aereo e caduta libera.md_013",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Controlli al materiale - Prima del lancio",
    "text": "## Controlli al materiale - Prima del lancio\n\nL'equipaggiamento può subire delle modifiche causate da movimenti incauti e dal contatto con altri paracadutisti o con il velivolo. Per rilevare tali variazioni è importante eseguire un ulteriore controllo prima del lancio:\n\n- Cuscinetto di sgancio e maniglia dell'emergenza: presenti e fissati (tasca o velcro)\n- Sistema Hand Deploy: stivato nell'apposita tasca, maniglia/manopola/cuscinetto presente\n- Con estrattore a molla: maniglia del principale in posizione (o fissata nella tasca)\n- Fune di collegamento sistema Hand Deploy: stivata o applicata e fissata con velcro (negli equipaggiamenti più vecchi)\n- Patella di protezione spinotto «pin» su vela principale: chiusa\n- Pettorale (ed eventuale addominale): infilato ed indossato correttamente"
  },
  {
    "id": "Nozioni - 5aereo e caduta libera.md_014",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Lancio",
    "text": "## Lancio\n\nè  consigliabile familiarizzare con la procedura di lancio e mantenere la comunicazione con il DL (Direttore di lancio). Quando si pianificherà un salto con atterraggio esterno ci si renderà conto di quanto sia importante avere esperienza in questo ambito. Anche in questo caso l'esercizio fa il maestro. Si consiglia quindi di sfruttare sempre ogni opportunità di coordinare il lancio di altri paracadutisti. Quando il direttore di lancio è il pilota, è comunque possibile seguire e giudicare con occhio critico il suo operato come esercizio.\n\n**Briefing del pilota**\nIn funzione della zona di lancio, prima del decollo è necessario fornire al pilota le seguenti informazioni:\n\n- numero di paracadutisti\n- numero di passaggi e relativa quota\n- numero di paracadutisti per ciascun passaggio\n- casi speciali (ad es. Wingsuit, Tracking Dive, aperture più alte ecc.)\n\n**Sequenza di lancio**\nIl volo di avvicinamento del velivolo alla zona di lancio avviene preferibilmente controvento (in quota). In tal modo si riduce la velocità dell'aereo rispetto al suolo ed è possibile determinare con maggiore precisione il punto di lancio. A seconda dello spazio aereo e delle convenzioni tra i centri di lancio e l'organo di controllo della circolazione aerea ciò potrebbe non essere sempre possibile e pertanto i passaggi di avvicinamento possono a volte avvenire anche con vento da dietro. La sequenza è decisa in base alle condizioni del vento, alla quota di lancio ed ai rispettivi valori di deriva dei singoli paracadutisti o gruppi.\n\n"
  },
  {
    "id": "Nozioni - 5aereo e caduta libera.md_015",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Ordine di uscita - Lancio controvento",
    "text": "## Ordine di uscita - Lancio controvento\n\nè il caso più comune. Per evitare collisioni, i gruppi/paracadutisti con la deriva in caduta libera maggiore devono saltare prima di quelli con una deriva minore. Pur esistendo a volte regole diverse, in casi eccezionali o a seconda della località, la sequenza di lancio è fondamentalmente la seguente:\n\n- gruppi con velocità di discesa più bassa (FCL/RW); gruppi più numerosi prima dei gruppi più piccoli e dei paracadutisti in solitaria\n- gruppi con velocità di discesa più elevata (Freefly); gruppi più numerosi prima dei gruppi più piccoli e dei paracadutisti in solitaria\n- lanci di addestramento e lanci in tandem (quote di apertura più alte)\n- lanci con wingsuit\n\n## Lancio con vento in coda\n\nNei lanci effettuati nella direzione del vento, quindi con vento in coda all'aereo, si adotta generalmente una sequenza inversa, tuttavia anche in questo caso i paracadutisti con apertura più alta dovranno lanciarsi per ultimi. La sequenza consigliabile è la seguente:\n\n- gruppi con velocità di discesa più elevata (Freefly); gruppi più numerosi prima dei gruppi più piccoli e dei paracadutisti in solitaria\n- gruppi con velocità di discesa più bassa (FCL/RW); gruppi più numerosi prima dei gruppi più piccoli e dei paracadutisti in solitaria.\n- lanci di addestramento (quote di apertura più alte)\n- lanci in tandem\n- lanci con wingsuit"
  },
  {
    "id": "Nozioni - 5aereo e caduta libera.md_016",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Determinazione del punto di lancio e traslazione dovuta al vento",
    "text": "## Determinazione del punto di lancio e traslazione dovuta al vento\n\nPer determinare il punto di lancio ideale e la corretta sequenza è necessario considerare la direzione e la velocità del vento alla quota di lancio, nonché le velocità di caduta libera approssimative dei singoli gruppi.\nPer calcolare lo spostamento in caduta libera di un paracadutista sulla base del vento in quota è possibile utilizzare la seguente formula:\n\nTraslazione [m] = (distanza verticale [m] - velocità del vento [m/s]) / velocità di caduta libera [m/s]\n\n**Esempio:**\n\n- Quota di lancio: (4000 m) - quota di apertura (1000 m) = distanza in caduta libera: 3000 m\n- Velocità del vento: 10 m/s\n- Velocità di un paracadutista in RW: 50 m/s\n- Velocità di un paracadutista in Freefly: 70 m/s\n\n> **Traslazione [RW]** = (3000 m * 10 m/s) / 50 m/s = 600 m \n>\n> **Traslazione [Freefly]** = (3000 m * 10 m/s) / 70 m/s = 428,5 m \n\nLa stessa formula si applica anche per la deriva con paracadute aperto (tenendo conto della velocità di avanzamento della vela), per il calcolo del possibile tratto in planata.\n\n**Esempio:**\n- Quota di apertura: 800 m/suolo\n- Velocità del vento: 8 m/s\n- Velocità di avanzamento (orizzontale) del paracadute: 12 m/s\n- Velocità di discesa (verticale) del paracadute: 5 m/s\n\n> **Volo planato [vento alle spalle]** = apertura [m] * (V_avanz.[m/s] + V_vento[m/s]) / V_discesa[m/s] = (800m *(12m/s + 8m/s)) / 5m/s = 3200m\n>\n> **Volo planato [controvento]** = apertura [m] * (V_avanz.[m/s] - V_vento[m/s]) / V_discesa[m/s] = (800m *(12m/s - 8m/s)) / 5m/s = 640m\n\nDopo avere lasciato il velivolo, un paracadutista non inizia immediatamente a cadere in verticale.\nA causa della velocità di avanzamento dell'aereo, la sua caduta descrive una parabola passando dall'orizzontale alla verticale. Il percorso orizzontale compiuto da un paracadutista nella direzione di volo dopo il lancio può essere calcolato secondo la seguente formula di approssimazione:\n\n> **Tratto percorso [m]** = (5 * velocità dell'aereo rispetto al suolo [m/s] * tempo di caduta libera [s]) / (tempo di caduta libera [s] + 5)\n\nQuesta formula vale per tempi di caduta libera di massimo 15 secondi.\n\n"
  },
  {
    "id": "Nozioni - 5aereo e caduta libera.md_017",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Tecnica di direzione di lancio: L'avvicinamento dell'aereo al punto di lancio",
    "text": "## Tecnica di direzione di lancio: L'avvicinamento dell'aereo al punto di lancio\n\nL'asse di avvicinamento assunto dal velivolo prima del lancio dovrà condurre direttamente sopra la zona di atterraggio ed essere possibilmente controvento. In situazioni di vento particolari o in determinate condizioni dello spazio aereo sono naturalmente sempre possibili delle eccezioni. Per correggere il pilota in caso di avvicinamento errato e garantire un lancio sicuro, ogni paracadutista deve essere in grado di rilevare tempestivamente la posizione del velivolo di lancio ed i possibili influssi del vento.\n\n**Nota bene:**\n\n- Il lancio non deve mai essere una questione di fortuna!\n- Ogni paracadutista provvisto di licenza è responsabile del proprio lancio (e quindi anche del rispettivo punto di lancio), anche se molti piloti effettuano di routine la manovra di avvicinamento autonomamente (e si spera correttamente).\n- I paracadutisti sprovvisti di licenza, devono sempre seguire le indicazioni del Direttore di Lancio (DL) quando sono a bordo dell'aereo e prima di lasciarlo per saltare\n\n**Determinazione della posizione del velivolo**\nPer determinare correttamente la posizione dell'aereo il paracadutista Direttore di Lancio può utilizzare il metodo sotto descritto:\n\n- Testa e spalle devono essere completamente fuori dalla cabina, in modo che il campo di visione perpendicolare non sia intralciato dall'aereo. Guardare terra attraverso la parete laterale del velivolo non è saggio, perché solo raramente si vola parallelamente al suolo (angolo d'incidenza).\n- Scegliere all'orizzonte un punto a 90° rispetto alla direzione di volo (prolungamento dell'ala) e tracciare una linea immaginaria da tale punto all'aereo.\n- Scegliere all'orizzonte un punto nella direzione di volo (prolungamento del naso dell'aereo) e tracciare una linea immaginaria da tale punto all'aereo.\n- L'aereo si trova in corrispondenza del punto di intersezione di queste due linee.\n- Ripetere questa procedura in continuazione.\n- Collegando tra loro questi punti di intersezione si ottiene l'asse di avvicinamento dell'aereo.\n\nCome già menzionato, tale asse dovrà condurre al punto di lancio, passando direttamente sopra\nla zona di atterraggio.\n\n**Correzione dell'asse di avvicinamento**\nSe l'asse non dovesse corrispondere a quello desiderato, è possibile effettuare una correzione dando le dovute istruzioni al pilota a voce o con segnali. In quest'ultimo caso, ad ogni segnale il pilota correggerà l'asse di 5° nella direzione desiderata (senza cambiare l'inclinazione laterale dell'aereo). Impartire ulteriori segnali di correzione solo dopo avere valutato attentamente il nuovo asse di avvicinamento. Un buon direttore di lancio evita di richiedere correzioni confuse e contraddittorie.\n\n"
  },
  {
    "id": "Nozioni - 5aereo e caduta libera.md_018",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Tecnica di direzione di lancio: determinazione del punto di lancio",
    "text": "## Tecnica di direzione di lancio: determinazione del punto di lancio\n\nSia In caduta libera, sia con paracadute aperto, il paracadutista è soggetto all'influenza del vento. È pertanto molto importante stabilire con esattezza il punto di lancio, affinché il paracadutista possa atterrare nell'area prestabilita, anche in caso di apertura del paracadute d'emergenza.\nNella fase di determinazione del punto di lancio, si raccomanda di osservare i seguenti aspetti:\n\n- Il vento alla quota di lancio non corrisponde necessariamente al vento al suolo\n- Solo raramente il punto di lancio si trova direttamente sopra la zona di atterraggio\n- Nella maggior parte dei casi il punto di apertura non si trova in corrispondenza del punto di lancio (traslazione in caduta libera a causa dell'influenza del vento)\n- Numero di gruppi/singoli paracadutisti, che si lanciano durante lo stesso passaggio. Per evitare collisioni è necessario rispettare determinati intervalli tra i gruppi. II punto di lancio deve essere scelto in modo che tutti i gruppi/paracadutisti possano raggiungere la zona di atterraggio nonostante tali intervalli. In caso di dubbio, si consiglia di effettuare un secondo passaggio.\n\nIl punto di lancio può essere determinato in tre modi:\n\n- Calcolo: questo metodo è puramente teorico e viene utilizzato prevalentemente in ambito militare, tuttavia è bene che anche i paracadutisti civili conoscano questo principio.\n- Impiego di un derivometro «drifter, wind drift indicator»: un derivometro è una striscia di carta arrotolata che presenta la stessa velocità di discesa del paracadute utilizzato. Lanciando un drifter alla normale quota di apertura sopra il bersaglio e continuando ad osservare è possibile stimare la direzione e la forza del vento. È così possibile rilevare la distanza percorsa dal derivometro dal punto in cui è stato lanciato al rispettivo punto di atterraggio, a partire dal bersaglio controvento (direzione di avvicinamento). In questo modo si ottiene il punto di apertura del paracadute. Questo metodo viene ora utilizzato solo in ambito militare, per lanci con paracadute a calotta rotonda e nelle competizioni di precisone in atterraggio.\n- Osservazione di altri paracadutisti ed esperienza: la deriva in caduta libera può essere determinata attraverso le proprie conoscenze delle condizioni locali o mediante osservazione del punto di lancio ed apertura di altri paracadutisti. Prestando attenzione ai loro successivi atterraggi si potrà valutare la qualità del punto di lancio.\n\nPer ciascuna procedura di lancio vale la seguente regola generale: meglio essere troppo lunghi che troppo corti! | principianti tendono a saltare troppo presto. In tal caso è sempre più facile volare verso la zona di atterraggio sospinti dal vento alle proprie spalle.\n\n**Riduzione della velocità di avvicinamento**\nPrima di raggiungere il punto di lancio, il pilota diminuisce la velocità (eventualmente su comando del direttore di lancio, se presente). Al riguardo occorre prestare attenzione ai seguenti fattori:\n\n- Velocità dell'aereo al lancio: un'elevata velocità del velivolo al momento del lancio può determinare un marcato superamento del punto di lancio.\n- Controvento: un forte vento contrario può provocare uno spostamento all'indietro dell'aereo che potrebbe non raggiungere mai il punto di lancio\n- Intervallo tra riduzione della velocità e lancio: se si vuole effettuare un lancio di gruppo, è necessario considerare il tempo di preparazione di tutti i paracadutisti.\n\n"
  },
  {
    "id": "Nozioni - 5aereo e caduta libera.md_019",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Situazioni di emergenza in aereo",
    "text": "## Situazioni di emergenza in aereo\n\nPuò succedere che a causa di un guasto il velivolo di lancio debba compiere un atterraggio forzato o un'evacuazione d'emergenza. In questi casi si raccomanda, in base all'altitudine, la procedura seguente.\n\n- < 300 m/suolo: assumere subito la posizione d'urto (crash position)\n- > 300-700 m/suolo: Seguire le indicazioni del DL, quindi raggiungere rapidamente il portello dell'aereo. Afferrare conla mano sinistra la maniglia dell'emergenza, staccare dall’aereo ed effettuare il conteggio 1001, 1002, 1003 trazionando quindi la maniglia per aprire la vela di riserva. Il conteggio serve ad avere un’adeguata separazione dall’aereo.\n- > 700 m/suolo: lanciarsi quanto più rapidamente possibile dal velivolo ed aprire il paracadute principale.\nIn tutti i casi, in una situazione di emergenza si devono ascoltare le istruzioni del pilota o di un istruttore di lancio eventualmente presente.\nUn comportamento sconsiderato spesso porta all'apertura del paracadute all'interno dell'a-\nereo. In questa evenienza occorre assolutamente evitare che la vela finisca in mezzo alla corrente d'aria. Il malcapitato paracadutista dovrà ovviamente atterrare a bordo dell'aereo. Mai tentare di richiudere l'equipaggiamento e lanciarsi comunque! In questo caso occorre disattivare, se possibile, eventuali dispositivi di apertura automatica o altrimenti informare tempestivamente il pilota al riguardo, in modo che possa effettuare la sua discesa più lentamente.\n\nin linea di principio vale quanto segue:\n\n- Per decolli e/o atterraggi: protezione del capo (fino a/da 300 m/suolo o conformemente ad altre istruzioni specifiche vigenti in loco)\n- Ad ogni apertura del portellone dell'aereo: mettersi il casco!\n- All'interno dell'aereo, proteggere sempre l'equipaggiamento di lancio da manipolazioni involontarie.\n\n"
  },
  {
    "id": "Nozioni - 5aereo e caduta libera.md_020",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "L'uscita dall'aereo",
    "text": "## L'uscita dall'aereo\n\n**Sicurezza**\nNon è consentito uscire dall'aereo prima che il pilota o il direttore di lancio abbia dato l'ok al lancio.\nIn caso contrario si corre il rischio di trovarsi altri velivoli sotto di sé, con pericolo di collisioni in caduta libera o durante l'apertura del paracadute. Prima di lanciarsi è assolutamente necessario effettuare un ultimo breve controllo dell'equipaggiamento, per assicurarsi che il paracadute non possa aprirsi intempestivamente e rimanere appeso al velivolo.\nAl momento del lancio si dovrà inoltre prestare attenzione a non sbattere contro l'aereo, con il rischio, da un lato, di subire lesioni e, dall'altro, di danneggiare il velivolo. In particolare si raccomanda la massima cautela in caso di telecamere posizionate sul casco, eventualmente sporgenti, badando ad evitare di colpire inavvertitamente Il velivolo."
  },
  {
    "id": "Nozioni - 5aereo e caduta libera.md_021",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Uscita dall'aereo: tipi di uscite",
    "text": "## Uscita dall'aereo: tipi di uscite\n\nFondamentalmente è possibile lanciarsi dall'aereo in qualsiasi posizione immaginabile. Nell'addestramento, tuttavia, si sono affermate le tipologie di uscite seguenti, essendo quelle che permettono al paracadutista di raggiungere il più rapidamente possibile una posizione prona stabile.\n\n**Demi-flèche (mezza deriva)**\nQuesta posizione è particolarmente indicata per l'uscita da aerei che volano a velocità elevate e viene mantenuta solo per 3-5 secondi. L'asse longitudinale del corpo assume un'angolazione di circa 45° rispetto all'orizzontale, mentre lo sguardo, leggermente inclinato verso l'alto, è rivolto nella direzione di volo, È importante avere le gambe leggermente piegate e divaricate. Le braccia vengono tese all'indietro e formano un angolo di circa 45° con l'asse del corpo. Le mani sono leggermente più in alto rispetto al bacino.\n\n**Floater Exit/Faccia motore (uscita a Floater)**\nIl lancio avviene con lo sguardo rivolto in avanti, nella direzione di volo. La posizione del corpo corrisponde alla box position, ma in questo caso le gambe sono tenute piuttosto lunghe e le braccia più corte. Poiché al lancio il vento relativo viene da davanti e non ancora da dietro, può altrimenti succedere che il paracadutista assuma un profilo eccessivamente diritto e nella peggiore delle ipotesi si capovolga. Idealmente, dopo il lancio l'asse longitudinale del paracadutista forma un angolo di 45° rispetto all'orizzontale.\nIl vantaggio di questa posizione di uscita è la facilità di orientamento ed il fatto che il corpo non deve praticamente cambiare posizione\nrispetto alla caduta verticale\n\n**Dive Exit/Schiena motore (uscita a Diver)**\nIn questo caso il lancio viene effettuato all'indietro con la testa in avanti, cioè in senso contrario alla direzione di volo. Idealmente ci si «tuffa» con un'angolazione di circa 45° all'indietro/verso il basso. Le braccia dovranno essere distese simmetricamente in avanti, mentre le gambe saranno fortemente piegate.\nIn caso contrario si viene spinti in avanti dal vento relativo (che proviene dalla direzione di volo), rischiando di fare una giravolta in avanti.\n\n"
  },
  {
    "id": "Nozioni - 5aereo e caduta libera.md_022",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Situazioni di emergenza: paracadutista appeso al velivolo",
    "text": "## Situazioni di emergenza: paracadutista appeso al velivolo\n\nSe il paracadute si apre inavvertitamente già in uscita si può rimanere impigliati al velivolo (impennaggio o altri elementi sporgenti) con il paracadute. Questa evenienza non solo rappresenta un pericolo per il paracadutista, ma può compromettere fortemente la funzionalità dell'aereo o farlo precipitare. Se si dovesse rimanere appesi con il paracadute principale al velivolo, è possibile sganciarlo ed azionare quello di emergenza. Prima di compiere questa operazione, tuttavia, è necessario comunicare con un segnale (mano sul casco) al pilota o agli altri paracadutisti che va tutto bene ed attendere assolutamente una conferma di risposta prima di eseguire la procedura d'emergenza."
  },
  {
    "id": "Nozioni - 5aereo e caduta libera.md_023",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Posizioni in caduta libera",
    "text": "### Posizioni in caduta libera\n\nesistono molte posizioni in caduta libera. Tra le principali troviamo:\n\n**Box position (posizione piatta o posizione «box»)**\nQuesta posizione è estremamente stabile e piacevole. La schiena è inarcata, le gambe sono leggermente divaricate e piegate verso l'alto con un angolo di 45-60°. Gli avambracci formano un angolo di 90° in linea con le spalle e vengono tenuti leggermente in alto. Le mani si trovano all'incirca all'altezza degli occhi.\n\n**Tracking position (deriva)**\nQuesta posizione consente di percorrere grandi distanze in orizzontale. È una posizione utilizzata per separarsi da altri paracadutisti a fine lavoro in caduta libera, perchè permette di distanziarsi in breve tempo per aprire in sicurezza. \nNei Lanci di deriva invece, il gruppo segue un leader che effettua la navigazione in deriva\n\nNella **posizione di deriva**, l'asse longitudinale del corpo è inclinato di circa 30° rispetto all'orizzontale, mentre le gambe sono tese fino alla punta dei piedi e leggermente divaricate, fino a larghezza spalle. La parte alta del corpo è leggermente curva e le spalle vengono spinte in avanti per poter formare un cuscinetto d'aria a livello del torace. Le braccia sono tese lungo il corpo, distanziate di circa 10 cm.\n\n**Posizione Head Up (testa in su / in piedi)**\nNel Freefly le posizioni si differenziano principalmente in base all'orientamento del corpo.\nNelle posizioni Head Up si cade o si vola con la testa in alto. In questo caso la posizione con cui si può iniziare a praticare è quella seduta (Sit Fly), che è idonea anche per i principianti del Freefly.\n\n**Posizione Head Down (testa in giù)**\nSono soprattutto i freeflyer più esperti che\npreferiscono volare a testa in giù, perché si\ntratta di una posizione relativamente difficile da iniziare a praticare. Le gambe sono normalmente divaricate lateralmente, oppure in avanti e all'indietro, per creare resistenza aerodinamica, mentre il tronco rimane in un certo senso «appeso» alle gambe.\nLe braccia/mani possono essere utilizzate per fare delle prese con gli altri paracadutisti.\n\n"
  },
  {
    "id": "Nozioni - 5aereo e caduta libera.md_024",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Controllo dell'altitudine",
    "text": "## Controllo dell'altitudine\nÈ molto importante mantenere l'altitudine sempre sotto controllo. Un paracadutista deve conoscere la propria quota in ogni fase del lancio. Per il controllo dell'altitudine sono  disponibili diversi strumenti:\n\n**Altimetri**\nEsistono moltissimi modelli di altimetri, che possono essere fissati in ogni dove. Generalmente, tuttavia, l'altimetro viene attaccato al polso sinistro o al dorso della mano sinistra, oppure al pettorale o allo spallaccio tramite un fissaggio speciale. Sono oggi disponibili sul mercato altimetri con indicatore digitale e con scala in metri o piedi.\n\n**Altimetri acustici**\nMolti paracadutisti indossano piccoli strumenti nel casco che emettono un segnale acustico (ad es. un fischio) ad una determinata altitudine o a diverse quote singolarmente impostabili. In tal modo è possibile predefinire per ciascun lancio specifiche quote per la separazione, l'apertura del paracadute e/o la quota di decisione per la procedura d'emergenza.\nAlcuni dispositivi, inoltre, registrano anche altri dati relativi al lancio:\n\n- quota di lancio\n- quota di apertura\n- velocità di caduta libera\n- durata della caduta libera\n- ecc."
  },
  {
    "id": "Nozioni - 5aereo e caduta libera.md_025",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Asse di lavoro e spostamenti durante il lancio",
    "text": "## Asse di lavoro e spostamenti durante il lancio\n\n**Lanci di addestramento**\nGli allievi, in particolare, devono dimostrare di saper cadere in equilibrio stabile secondo un determinato asse, predefinito o liberamente scelto, senza compiere virate incontrollate. Per l'ottenimento della licenza occorre inoltre essere in grado di eseguire alcune figure in caduta libera (quali giri o capriole), sempre attorno ad un asse definito.\nIn caduta libera, a volte gli allievi tendono inizialmente a scivolare involontariamente all'indietro. Pertanto è preferibile scegliere un asse di lavoro che formi all'incirca un angolo retto rispetto alla direzione di lancio. In tal modo si evita di scivolare senza volere sopra o sotto altri paracadutisti e provocare nel peggiore dei casi una collisione.\nQuesto principio vale anche per i paracadutisti che si avvicinano per la prima volta al Freefly. Poiché le posizioni (soprattutto seduto o a testa in giù) inizialmente non vengono eseguite alla perfezione, molti principianti del Freefly non cadono perpendicolarmente verso il basso, ma si spostano accidentalmente in avanti o all'indietro. Per sicurezza quindi vige la regola di **scegliere sempre un asse a 90° rispetto alla direzione di lancio quando si è alle prime armi in queste discipline**\n\n**Lanci di gruppo**\nNei lanci di gruppo è importante che tutti i membri mantengano l'asse predefinito. In caso contrario si potranno avere difficoltà nell'effettuare le figure e le formazioni stabilite. Se un videoman accompagna il lancio, dovrà essere anticipatamente deciso dove questi si posizionerà durante il lancio e da quale direzione effettuerà le riprese. Analogamente, i paracadutisti filmati dovranno mantenere il proprio asse per la buona riuscita del video.\nSoprattutto nel caso di gruppi numerosi, è consigliabile decidere preventivamente la direzione che dovrà essere presa da ciascun partecipante al momento della separazione, per evitare collisioni in questa fase e durante l'apertura.\n\n**Lanci di Tracking/Deriva/Wingsuit**\nCome già accennato nella sezione relativa alle posizioni, è divertente volare per tutto il lancio nella posizione di deriva, o tracking position, e percorrere così una maggiore distanza in orizzontale.\nAffinché non si verifichino collisioni con altri gruppi o paracadutisti in solitario, l'asse di spostamente deve trovarsi a 90° rispetto alla direzione di lancio. Qualora due o più gruppi che praticano il tracking lascino l'aereo nello stesso passaggio, è  particolarmente importante stabilire chiaramente gli assi di spostamento dialogando tra paracadutisti prima del lancio.\n\n**Wingsuit**\nLe wingsuit, o tute alari, sono speciali tute dove negli spazi tra le gambe e tra ciascun braccio ed il tronco sono state inserite delle alette di tessuto. Con le wingsuit è possibile raggiungere un angolo di planata di ben 2,5: 1 o più e percorrere così grandi distanze in orizzontale (diversi chilometri). Per non rischiare di allontanarsi troppo dalla zona di atterraggio, con le tute alari normalmente non si vola lungo un asse fisso, ma si compie una sorta di circuito, che dovrà essere deciso in precedenza con gli altri paracadutisti ed i piloti di lancio per evitare, da un lato, di provocare collisioni con altri paracadutisti/velivoli e, dall'altro, di entrare inavvertitamente in uno spazio aereo controllato.\n\n"
  },
  {
    "id": "Nozioni - 5aereo e caduta libera.md_026",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Separazione",
    "text": "## Separazione\n\nNei lanci in gruppo è essenziale effettuare una buona separazione prima dell'apertura del paracadute. Non esiste una quota di separazione standard. Nel determinare l'altitudine più adeguata per Ciascun caso occorre prendere in considerazione diversi fattori: dimensione della formazione, tipo di terreno, paracadutisti con poca esperienza ecc.\nQuando si raggiunge la quota di separazione cessa il lavoro in caduta libera. Un segnale con le braccia indica agli altri paracadutisti che si è giunti alla quota di separazione. Dopodiché tutti i paracadutisti iniziano ad allontanarsi dal centro del gruppo verso l'esterno, mediante deriva - una procedura che può durare diversi secondi, in base alla dimensione del gruppo. È assolutamente necessario prestare attenzione a non volare troppo vicino al compagno che si è lanciato prima o dopo di sé. In altre parole non ci si deve mai separare nella direzione di avvicinamento/lancio dell'aereo, per non rischiare collisioni con altri paracadutisti. \nPrima dell'apertura del principale si frena la deriva, assumendo la posizione standard (box position), e si fa un altro segnale con le braccia.\n\n**Errori durante la separazione**\nUn errore frequente è quello di «volare sotto», cioè invece di allontanarsi dal centro della formazione con un angolo quanto più piatto possibile, a causa di un'errata posizione di deriva si finisce con un angolo estremo (> 45°) sotto un altro paracadutista e si apre il principale sotto il proprio compagno!\nAnche una separazione troppo corta può essere molto pericolosa. Eventuali virate del principale durante la fase di apertura possono determinare collisioni con altri paracadutisti. È bene quindi tenere sempre d'occhio i propri compagni di lancio durante la fase di apertura ed afferrare con le mani le bretelle posteriori per essere pronti ad effettuare una manovra di evitamento in caso di necessità.\n\n"
  },
  {
    "id": "Nozioni - 5aereo e caduta libera.md_027",
    "filename": "Nozioni - 5aereo e caduta libera.md",
    "datetime": "2024-11-25 15:54:45",
    "title": "Apertura del paracadute",
    "text": "## Apertura del paracadute\n\nLa fase di apertura del paracadute è una delle più delicate del lancio. A differenza della caduta libera o del volo a paracadute aperto, il paracadutista non ha alcun controllo diretto della fase di apertura. È pertanto fondamentale seguire con attenzione il processo di estrazione ed apertura della vela.\n\n**Controllo della vela**\nDopo il controllo dell'apertura della vela, è necessario decidere se si vuole atterrare o meno con il proprio paracadute, cioè se permetta un atterraggio in piena sicurezza. Normalmente si raccomanda di verificare i seguenti punti:\n\n- La vela ha assunto la sua forma giusta rettangolare? \n- Le funi sono tutte ben tese/prive di attorcigliamenti o nodi?\n- Lo slider è in basso?\n- La vela vola dritta ed è manovrabile? Eseguire un controllo di manovrabilità per verificare la possibilità di controllare adeguatamente la vela\nSe non si è convinti che sia sicuro atterrare con il proprio paracadute principale, si deve avviare immediatamente la procedura d'emergenza."
  }
]