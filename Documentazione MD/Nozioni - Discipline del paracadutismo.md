# Discipline del paracadutismo

Negli ultimi decenni il paracadutismo sportivo si è evoluto molto rapidamente e sono state introdotte molte discipline diverse. Sebbene questo sport sia praticato prevalentemente con finalità amatoriali, senza attenersi a specifiche regole di gara, vengono comunque organizzate anche competizioni a qualsiasi livello, dalle gare regionali ai campionati mondiali. Di seguito vengono presentate brevemente le discipline regolamentate dalla federazione sportiva internazionale degli sport dell'aria, la FAI (Fédération aéronautique internationale o Federazione aeronautica internazionale). Oltre a queste esistono naturalmente numerose altre specialità e discipline:

- Precisione in atterraggio
- Stile
- Paraski
- Lanci in formazione
- Freefly e Freestyle
- Canopy formation
- Canopy piloting
- Speed
- Tute alari (wingsuit)

## Discipline del paracadutismo - Precisione in atterraggio

individualmente o in squadra si cerca di posare i piedi quanto più vicino possibile «dead center» (punto zero), cioè al centro di un bersaglio. Ai fini del risultato conta il primo contatto con il suolo. Il diametro del «dead center» è 2 cm. Si misura quindi la distanza dal punto zero (fino a 16 cm) al punto di contatto, con l'ausilio di un bersaglio elettronico. I lanci avvengono da una quota compresa tra 800 e 1000 m/suolo.

## Discipline del paracadutismo - Stile

Il paracadutista esegue un programma predefinito di evoluzioni, comprendente capovolte all'indietro e rotazioni in senso orario ed antiorario (looping e giri). Il programma deve essere eseguito nel minor tempo possibile e con la massima precisione sull'asse di riferimento predeterminato al suolo. Ogni lancio viene ripreso da terra da una postazione video e successivamente giudicato da una giuria. Si tratta di una disciplina sportiva prettamente individuale. I lanci vengono effettuati da una quota di 2200 m/suolo.

## Discipline del paracadutismo - Paraski
Si tratta di una gara combinata comprendente due manche di slalom gigante ed un determinato numero di lanci di precisione in atterraggio con bersaglio sulla neve, in pendio.

## Discipline del paracadutismo - Lanci in formazione
Le squadre eseguono in caduta libera entro un tempo di lavoro prestabilito (35-50 s) un programma di figure chiaramente prefissato. ll lancio viene filmato da un videoman e successivamente valutato da una giuria.
In questo ambito si distingue tra i lanci in formazione tradizionali (in posizione a pancia in giù) in squadre di quatto o otto atleti e la disciplina del Vertical Formation Skydiving (VFS), dove quattro atleti ed un videoperatore volano in verticale a testa in su o in giù «head down/head up». Il lancio avviene da una quota compresa tra 3050 m/suolo (squadra di quattro) e 4000 m/suolo (squadra di otto e VFS).


## Discipline del paracadutismo - Freestyle e Freefly
nel Freestyle partecipano 1 performer + 1 video e nel Freefly 2 performer + 1 video.
In caduta libera le squadre non hanno limiti. In collaborazione con l'operatore video i performer eseguono un programma entro un tempo prestabilito. In questo ambito si differenzia tra il programma obbligatorio, che prevede determinate figure, e quello libero nel quale i performer possono mostrare figure a propria scelta.
I lanci vengono effettuati da una quota di 4000 m/suolo. In queste discipline gli atleti volano praticamente in ogni possibile posizione incluse ma non limitate a box position al volo di schiena e alle posizioni Head Up e Head Down. In queste discipline si raggiungono velocità fino a 300 km/ora.

## Discipline del paracadutismo - Canopy Formation (CF)
In squadre da due o quattro atleti, in un tempo di lavoro prestabilito vengono realizzate con para-
cadute aperto delle formazioni durante le quali paracadutisti devono agganciarsi in determinati momenti al paracadute dei propri compagni di squadra. I lanci vengono effettuati da una quota di 2150-2750 m/suolo. La valutazione dei lanci avviene, come per lo Stile, esaminando le riprese fatte da terra.

## Discipline del paracadutismo - Canopy piloting (CP)
Nel Canopy Piloting tutto ruota attorno agli atterraggi accelerati. Dopo l'uscita dall'aeromobile ad una quota di 1200-1700 m/suolo si aprono subito i piccoli paracadute ad alte prestazioni. Eseguendo rotazioni importanti si raggiunge una velocità elevata, che offre un'enorme portanza a breve termine. Risulta così possibile compiere lunghi tratti (> 200 m) parallelamente al suolo senza perdita di quota (i cosiddetti Swoop). Per evitare incidenti le competizioni di Swoop si disputano sempre su superfici d'acqua, naturali o artificiali «pond».

## Discipline del paracadutismo - Speed Skydiving
Lo SpeedSkydiving è la disciplina sportiva non motorizzata più veloce al mondo. L'obiettivo di questa specialità è raggiungere la massima velocità possibile in caduta libera. Gli atleti si lanciano normalmente da una quota di 4000 m/suolo e tentano di accelerare quanto più possibile, assumendo una posizione del corpo che presenti la minima resistenza, fino a raggiungere l'intervallo di quota tra 2700 m/suolo e 1700 m/suolo, tratto nel quale viene registrata la velocità media tramite dispositivi elettronici. In questo chilometro gli SpeedSkydiver migliori al mondo raggiungono velocità medie di oltre 500 km/ora!

## Discipline del paracadutismo - Wingsuit
Le tute alari «wingsuit» sono speciali tute per paracadutismo con superfici alari di tessuto poste tra le gambe e tra le braccia ed il tronco.
Queste ali servono per trasformare la velocità verticale in caduta libera in un movimento di planata orizzontale. Le tute alari permettono di prolungare notevolmente i tempi di caduta libera e di percorrere lunghi tratti orizzontali. Indossando uno dei modelli più moderni ed avanzati è possibile raggiungere un rapporto di planata estremamente efficiente.
Si organizzano competizioni sia incentrate sulle prestazioni (Performance), sia sulle coreografie (Acrobatic). Nel primo caso l'atleta cerca di percorrere un tratto orizzontale quanto più lungo possibile su una distanza verticale determinata (la misurazione avviene con GPS). Nel secondo, invece, squadre di due atleti in tuta alare devono compiere determinate figure in planata (ad es. capriole o giri), mentre un videoflyer riprende le evoluzioni che saranno giudicate più tardi a terra.