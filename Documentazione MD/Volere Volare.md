# Consigli per l’allievo paracadutista che vuole saltare dopo aver terminato il corso AFF

Sono lieto di poterti aiutare in questa crescita dandoti quei consigli e quelle informazioni che possono servirti nel dopo corso.
Adesso hai la possibilità di avvicinarti alle innumerevoli discipline del paracadutismo. Ricordati sempre che per affrontarle nel migliore dei modi necessiti di un minimo di esperienza e di capacità. Cerca di avvicinarti a questo sport con umiltà e voglia di imparare, solo cosi potrai crescere velocemente e sfruttare al meglio le tue possibilità.
Ricordati inoltre che li paracadutismo è regolamentato da leggi (D.M. n° 467-T). Cerca sempre di informarti, sii certo che quello che stai andando a fare sia consentito, che li tuo equipaggiamento sia idoneo e che tutto risponda alle norme di sicurezza.
A questo punto... metti a frutto ciò che hai appreso e implementalo con l'aiuto dei tuoi istruttori e con i miei consigli!
Spero che i consigli che ti do possano essere di aiuto, e ti auguro cieli sempre più blu.

## Cosa fare nei primi salti da solo dopo il corso AFF

Uno dei momenti più belli ed emozionanti è sicuramente li primo salto da solo, senza l'istruttore al tuo fianco e soprattutto senza lo "stress" del livello da superare.

Vivi profondamente questo momento, godi delle vibrazione del tuo corpo in caduta libera, ma ovviamente **non trascurare mai la sicurezza**, segui sempre gli insegnamenti che ti hanno trasmesso i tuoi istruttori e controlla costantemente la quota durante tutto il lancio.

In questa fase del tuo training è meglio che l'uscita dall'aereo non sia cambiata rispetto all'ultima provata con l'istruttore. Fai un buon circuito a vela aperta, cerca di essere sempre vigile e attento. Fai un buon atterraggio in sicurezza nella zona prevista.

Superati i primi approcci, arriva il momento di imparare realmente ad usare le proprie nuove ali: rivolgiti ai tuoi istruttori per organizzare un programma di "training basico". La tua crescita non dipende dalla quantità di lanci effettuati, ma piuttosto dalla loro qualità: è sicuramente meglio effettuare qualche lancio in meno ma finalizzato ad un obiettivo.

## Equipaggiamento da paracadutismo: quando acquistare il proprio e cosa acquistare?

Uno dei problemi che normalmente si verificano al termine del corso, è la reperibilità dell'equipaggiamento per poter effettuare i successivi lanci, anche perché ovviamente la scuola si trova nella condizione di dover dare la priorità agli allievi che devono ancora terminare il corso.  
Cerca di renderti il più possibile autonomo, soprattutto nelle cose essenziali quali altimetro, occhialini, tuta e casco.

Per quanto riguarda il paracadute vanno spese due parole in più: sul mercato si trovano abbastanza facilmente dei buoni usati. Dai la priorità, anche in questo caso, alla sicurezza. Scegli un materiale che sia adatto alle tue capacità e alla tua esperienza: informati sempre sui parametri delle vele (principale e secondario) in modo da conoscere le loro performances ed essere sicuri che siano proporzionate al carico che devono sostenere. Naturalmente potrai sempre contare sulla collaborazione dei tuoi istruttori nell'aiutarti nella scelta e nella ricerca dell'equipaggiamento.

Non sottovalutare l'apprendimento sull'uso della vela e quindi anche in questo fatti consigliare su che tipi di esercizi possono essere effettuati durante la fase a "vela aperta".  
Quando ti presenti in un centro di paracadutismo in cui non ti conoscono la tua "Carta d'Identità” sono i tuoi documenti di lancio e li libretto del tuo paracadute: entrambi devono essere sempre aggiornati e completi (libretto lanci vidimato, scheda dei test, visita medica, assicurazione, emergenza ripiegata se possiedi il tuo materiale).

Non esitare mai sottoporre domande ai tuoi istruttori per chiarirti ogni dubbio o incertezza!

## Esercizi in caduta libera

Ecco alcuni esercizi che potresti praticare in caduta libera, didatticamente validi per la tua progressione da allievo:

- Traslazione laterale
- Looping in avanti
- Looping indietro
- Tecnica dei giri (360°)
- Deriva
- Spostamento in avanti e indietro
- Variare il rateo di discesa per scendere e salire rispetto ad altri paracadutisti

## Esercizi in caduta libera - Traslazione Laterale

Fa parte degli esercizi che potrebbero essere didatticamente validi per la tua progressione:
Si definisce traslazione laterale un movimento orizzontale a destra o a sinistra, in box position, effettuato mantenendo l'asse. Pur essendo un movimento sul piano orizzontale, non si tratta di deriva.

## Esercizi in caduta libera - Looping in avanti

Fa parte degli esercizi che potrebbero essere didatticamente validi per la tua progressione:
Con questo termine identifichiamo le rotazioni che si possono compiere sull'asse trasversale, immaginando passi lateralmente attraverso li bacino del paracadutista. Questo esercizio altro non è che una capriola indietro o in avanti a seconda dei movimenti effettuati con le gambe o le braccia.
Per eseguire un looping in avanti è necessario effettuare i seguenti movimenti:

1. allarga le braccia che diverranno il fulcro della manovra

2. porta il mento allo sterno

3. allunga le gambe

4. Al termine del looping fai nuovamente arco

Per tornare nella posizione di stabilità è sufficiente rimettersi in posizione ad arco.
Nell'esecuzione dell'esercizio aumenterà il rateo di discesa a causa della diminuzione di superficie esposta all'aria quindi considera sempre di effettuare i looping non vicini alla quota di apertura.

## Esercizi in caduta libera - Looping indietro

Fa parte degli esercizi che potrebbero essere didatticamente validi per la tua progressione.
Uno dei metodi più semplici è il seguente:

1. allunga le braccia

2. spingi le braccia in basso e richiama le gambe unite al petto

3. porta la testa indietro

4. quando vedi di nuovo la terra assumi la posizione ad arco

## Esercizi in caduta libera - Tecnica dei giri (360°)

Fa parte degli esercizi che potrebbero essere didatticamente validi per la tua progressione.
Tra gli esercizi fondamentali che si insegnano durante il corso di certo saper gestire li proprio asse è tra i primi.
Immagina un asse, che attraversa il nostro corpo dall'alto verso il basso nella zona della pancia: hai identificato li punto intorno a cui girare, infatti i giri vengono definiti come delle rotazioni intorno "all'asse verticale"
Per iniziare un giro ci sono varie tecniche ma una delle più semplici è la seguente:

1. dalla posizione stabile gira la testa dalla parte verso dove vuoi girare, e prendi un riferimento nello spazio

2. abbassa il gomito del lato dove vuoi girare, di conseguenza si alzerà l'altro (immagina di avere un bastone che collega i tuoi gomiti)

3. le gambe devono rimanere in posizione di stabilità

4. la schiena rimane dritta senza flettersi verso la rotazione

E' importante prima di iniziare l'esercizio controllare la quota, anche se un giro completo di 360° può richiedere anche solo alcuni secondi.
Ancora più importante nella fase di addestramento si rileverà la tecnica per contrastare eventuali rotazioni non volute. Tra le azioni più efficaci da fare è prendere il punto di riferimento che ci permette di realizzare la nostra stabilità intorno all'asse verticale.  
Se vogliamo contrastare un giro involontario verso destra è necessario abbassare li gomito sinistro e alzare li destro, mantenendo le gambe in posizione di stabilità.  
**Controlla le gambe**: spesso questi giri si innescano perché il paracadutista ha le gambe richiamate quindi scivola indietro e non riesce a mantenere il punto di riferimento.

Se non riesci a stoppare giri non voluti, assumi la posizione a "freccia", con le braccia in estensione lungo il corpo a 45° e le gambe allungate.
Non dimenticare di controllare la quota poiché rotazioni molto veloci possono disorientare facilmente. Nel caso in cui non riesci a fermarti non esitate ad aprire il paracadute.

## Esercizi in caduta libera - Deriva piatta ed efficace

Fa parte degli esercizi che potrebbero essere didatticamente validi per la tua progressione.

**Cos'è la deriva?**
è uno spostamento orizzontale frontale, quindi nella direzione in cui è orientata la testa del paracadutista (la testa diventa il timone)

**A cosa serve?**
Saper praticare prima della quota di apertura una separazione efficace è un'abilità importantissima e richiesta in ciascun tipo di lancio effettuato da un minimo di due ad un numero qualsiasi di persone. Chiunque deve collaborare a creare con la propria deriva una sufficiente separazione orizzontale, tale da poter aprire la propria vela lontano dagli altri. Frequenti sono le aperture fuori asse con veloci rotazioni da 90° fino a 360°, in pochi secondi si coprono consistenti distanze, risulta evidente quindi il rischio di collisioni ad alta velocita tra paracadutisti.

**L’obiettivo che si vuole raggiungere è creare quanta più separazione orizzontale possibile**: un rateo di discesa più lento, uno spostamento orizzontale veloce e su un asse definito. Durante un lancio scuola la nostra attenzione è rivolta a mantenere una posizione inarcata e bilanciata (box), per questo non è facile impostare un movimento opposto (posizione incassata ed allungata) per effettuare una deriva efficace.

Indipendentemente dal numero di lanci, molti paracadutisti anche esperti, al momento di assumere la posizione di deriva si limitano semplicemente a portare le braccia lungo li corpo e ad allungare le gambe; avvertendo l'aumento di velocità sono convinti di effettuare una buona separazione. Il fatto di avere ancora una posizione inarcata e sbilanciata in avanti, fa si che il loro rateo di discesa aumenti notevolmente, ma senza che tale velocità si traduca in spostamento orizzontale. Il risultato è una separazione per l'apertura in uno spazio molto ristretto e un pericolo di collisione elevatissimo.

**Come imparare a fare una deriva efficace?**
Per impostare una buona posizione di deriva è perciò importante concentrarsi sulle diverse posizioni da assumere in fasi ben distinte:

1. ferma il movimento di rotazione

2. allunga le gambe, non più larghe delle spalle, con le punte dei piedi in estensione

3. porta le braccia distese lungo i fianchi, abbastanza vicino al corpo e più in basso della linea del busto. Tieni spalle e bacino incassati, il sedere in alto e con lo sguardo controlla li traffico davanti, sotto e dietro di te

Le prime volte che proverai l'esercizio, per riuscire ad ottenere una posizione ben incassata del torso, può aiutare effettuare una rotazione delle braccia verso l’interno sino ad avere li palmo della mano rivolto verso l'alto.

**Prova ad eseguire questo esercizio a terra** partendo dalla posizione box e modificandola punto per punto fino ad assumere quella di deriva: ti troverai con le spalle, le braccia e le punte dei piedi che toccano terra, mentre li bacino rimarrà sollevato. In questa posizione si crea una specie di canale che corre dalle spalle fino alle gambe, dove l'aria rimane ingabbiata: il rateo di discesa rallenta, la velocità di spostamento orizzontale aumenta, le braccia funzionano da stabilizzatori!

Lo sguardo deve essere focalizzato su di un punto di riferimento verso l'orizzonte.
Nel ripetere la prova in volo è fondamentale, prima di effettuare la deriva, fermare il movimento di rotazione (normalmente di 180°) che ci consente di scegliere una direzione opposta rispetto agli altri paracadutisti: effettuare poi i vari movimenti con gradualità, ricordandosi che è fondamentale non assumere una posizione inarcata o picchiata, ripetere poi mentalmente un controllo dei vari punti del corpo verificando che si sia raggiunta la posizione corretta che ci permetta di effettuare una efficace separazione orizzontale.

Se ne hai la possibilità, fatti registrare un video da qualcuno in modo da poterlo poi vedere e commentare a terra.
Le collisioni in fase di apertura costituiscono purtroppo uno dei valori più rilevanti nella statistica degli incidenti, per cui migliorare la propria deriva può rivelarsi una necessità, non solo durante la prima fase di apprendimento, ma anche e soprattutto quando sarai un "esperto" e salterai con molte persone e magari con vele più veloci.

## Esercizi in caduta libera - Spostamenti in avanti e indietro

Fa parte degli esercizi che potrebbero essere didatticamente validi per la tua progressione.
Per spostarsi in avanti è necessario allungare le gambe e richiamare le braccia, facendo attenzione a rallentare prima di raggiungere il paracadutista che si trova davanti (base). Nei lanci di lavoro relativo di solito si usa utilizzare solo le gambe come "motore" per gli spostamenti, dosando con attenzione la spinta.

Per andare invece indietro allungare le braccia in avanti e richiamare le gambe.

Tutti i movimenti devono sempre essere fatti con "armonia" e contatto visivo per evitare brusche variazioni di rateo di discesa.

- **Spostarsi in avanti**: allunga le gambe e richiama le braccia

- **Spostarsi indietro**: allunga le braccia e richiama le gambe

## Esercizi in caduta libera - Variare il rateo di discesa per scendere e salire rispetto ad altri paracadutisti

Fa parte degli esercizi che potrebbero essere didatticamente validi per la tua progressione.
Quando si inizia la fase di preparazione per il lavoro relativo, tra i primi esercizi troviamo le variazioni di rateo. Questa tecnica si rivela fondamentale per poter far rimanere allo stesso livello più paracadutisti.

**Come scendere e salire rispetto agli altri paracadutisti?**
E' molto importante il contatto visivo, che ti permette in tempo reale di capire la tua posizione rispetto agli altri componenti del lancio, quindi concentrati soprattutto sugli occhi degli altri. Per poter rallentare il tuo rateo di discesa (quindi “salire”) devi aumentare la superficie esposta all'aria, quindi allunga le gambe e contemporaneamente abbassa i gomiti. Per rendere ancora più efficace l'esercizio puoi alzare il sedere verso l'alto.

Per aumentare la velocità (quindi “scendere”), al contrario devi ridurre la superficie: aumenta l'arco alzando i gomiti e richiama le gambe.
Considera sempre il peso degli paracadutisti e il tipo di tuta indossata: sono fattori che possono variare il rateo di discesa e talvolta una eccessiva differenza, rende difficile la possibilità di volare allo stesso livello con un’altra persona.

- Scendere: aumentare l’arco per diminuire la superficie esposta all’aria e aumentare il rateo di discesa

- Salire: allungare le gambe e abbassare i gomiti per aumentare la superficie esposta all’aria e diminuire il rateo di discesa

## Determinazione del punto di lancio

Grazie alle tecnologie di cui disponiamo, diamo spesso per scontato che il pilota sia in grado di determinare correttamente il punto di lancio sopra il punto di atterraggio. Grazie al GPS dell’aereo infatti, è possibile determinare in tempo reale l'esatta posizione, la velocità rispetto al suolo (ground speed), rispetto all'aria (air speed) e la direzione del movimento dell’aeromobile a bordo del quale si sta viaggiando.
Di certo un esperto paracadutista saprà comunque determinare li giusto momento di lanciarsi per sopperire ad alcune situazioni in cui si può trovare come ad esempio nel caso di:

- lancio al di fuori dell'area abituale come i lanci di pubblico spettacolo

- evitare gli errori commessi dal pilota con poca esperienza

- attività con aerei sprovvisti di GPS

Ricorda che il paracadutista non licenziato (allievo) deve sempre ricevere conferma dal DL (Direttore di Lancio) designato prima di uscire dall’aereo.

## Voglio imparare e crescere come paracadutista, cosa posso fare?
Se sei un paracadutista che vuole crescere e imparare, ecco alcuni suggerimenti che si applicano in molteplici occasioni e che possiamo approfondire assieme:

- visualizzazione e prove a terra
- atteggiamento mentale nel paracadutismo
- esercitare i diversi tipi di memoria
- Briefing prima del lancio
- Debriefing dopo il lancio
- prove a terra per migliorare un salto

## Visualizzazione e prove a terra

Lo sai che, se fatto come si deve, visualizzare quello che devi fare, può essere efficace come praticarlo per davvero? Studi dimostrano che l'unica parte dell’esecuzione di un atleta che la visualizzazione non aiuta, è ottenere la forza necessaria ad eseguire l'attività.

**Esercitarsi è duro e il paracadutismo è costoso, ma la visualizzazione è facile ed economica!**

Per iniziare vai dove puoi rilassarti e lontano da distrazioni (distrazioni potenziali possono essere sempre in agguato, ma puoi addestrare la mente per tenerle lontane). Respira ritmicamente e lentamente e richiama o immagina un'esperienza piacevole o un momento dove sei calmo e molto comodo. Poi, immagina esattamente la tua esecuzione come vuoi che accada.

Comincia dall'inizio, inclusi i movimenti alla porta dell'aereo, ed immagina tutte le azioni fino alla fine. Visualizza anche il volo con il paracadute. **Visualizza ogni dettaglio**: dove metterai le mani e piedi alla porta, l'aria fredda che ti investe, il rumore dell'aereo, l'odore pulito dell'aria, il tatto del metallo dell'aereo sulle tue mani e tutto quello che puoi associare con l'esperienza imminente.  
Immagina come muoverai ogni parte del corpo durante il conteggio e l'uscita e cosa proverai appena fuori dall'aereo.

Pensa a come posizionerai le mani, i piedi, la testa e li busto, in particolare come eseguirai le tecniche per muoverti in caduta libera. Visualizza ogni mossa, incluso osservare la terra, controllare l'altimetro e guardare gli istruttori.

Alcuni atleti visualizzano l'esecuzione dal loro punto di vista, altri invece come se si stessero guardando ni TV. Visualizza al rallentatore o ni tempo reale, ma mai velocemente, guarda la tua esecuzione come un'azione fluente, continua, piuttosto che come foto istantanee. Nel visualizzare le tue azioni, associa i gesti simulando piccoli movimenti con le mani ole gambe ("contrazioni") mentre mentalmente provi l'esecuzione del lancio. Lasciati alcuni minuti per prendere confidenza, con la vista e l'udito, all'altitudine, ma tieni ni mente li lancio prima di tutto.

Per non sentirti fuori luogo sappi che i paracadutisti che riescono meglio provano tutte le loro routine durante la salita in quota, sono più efficaci nell’esecuzione della stessa!

A questo punto del corso la tua pratica richiede molta più dell'attenzione di ogni altro paracadutista che si allena per una gara. Usa questi suggerimenti sulla visualizzazione che sono di aiuto per atleti più esperti nel paracadutismo e negli altri sport, per aiutarti a migliorare la tua prestazione ed aumentare la tua soddisfazione complessiva da ogni salto.

## Atteggiamento mentale nel paracadutismo

Evita le animosità, gli scontri di carattere, l'eccessiva pressione durante il lancio.
Ricorda che ogni volta che si salta dovremmo avere l'ideale obbiettivo di far tutto bene (perfezione).
Ricorda che ogni lancio ben fatto è gratificante e le soddisfazioni che da esso derivano durano a volte parecchi giorni.

**Calma**

Si potrebbe scrivere un libro intero attorno a questa parola, ai suoi significati pratici ed alle varie implicazioni psicologiche.
Indubbiamente la nostra attività è tra le meno naturali per un essere umano ed è logico aspettarsi che la componente paura influisca sui nostri lanci attraverso un nostro atteggiamento più o meno rilassato. Questo problema è in parte risolvibile con l'esperienza, la maturità, la consapevolezza di quanto andiamo a fare, la conoscenza dei pericoli e le loro soluzioni, con la consapevolezza che in aria (aldilà dell'esperienza tecnica individuale che determina diversi risultati) andiamo a divertirci.

**A volte non si è calmi in aria perché si vuol dimostrare qualcosa, perché si pensa che così facendo gli esercizi vengono eseguiti più velocemente, ecc.**

- **Dimostrazione di capacità**: è l'atteggiamento più stupido, l'esperienza non si deve dimostrare così pure come la tecnica e le capacità, o ci sono o non ci sono. Nel secondo caso vanno acquisite, ricordiamo che in tutte le attività non si nasce "imparati", ma bisogna superare gradini diversi di difficoltà ed in questo processo bruciare le tappe può significare tralasciare dei fondamentali molto importanti.

- **Velocità**: _per essere veloce non pensare alla velocità, pensa a fare un buon lavoro_. Nella sostanza significa volare con precisione, in relazione agli altri, con consapevolezza dei propri movimenti (conoscenza della tecnica), senza fretta, senza patemi d'animo, con calma!

Sarete sorpresi della differenza che esiste, in termini di risultati tra il modo di volare con calma e il modo di volare con frenesia.
Attenzione inoltre ad un altro fatto: a volte si vola con poca calma perché ci si sente più sicuri quando si ha una presa in mano.. sbagliato!
Analizza bene questo fatto e se si arriva a stabilire che il motivo della fretta è proprio questo allora potrebbe essere necessario fermare un momento la progressione, magari ritornando indietro, effettuando lanci più semplici con meno tensione. Parlane col tuo istruttore.

## Memoria

Esistono essenzialmente 3 tipi di memoria:

- la memoria sensoriale

- la memoria corta

- la memoria lunga

**Memoria sensoriale**

viene utilizzata per pochi istanti; se transitando lungo una strada ad un certo punto vedi un segnale che indica un incrocio, automaticamente metterai più attenzione alla guida e rallenterai. Il segnale rimarrà impresso nella tua memoria per pochi secondi, dopodiché probabilmente non te ne ricorderai nemmeno più.

**Memoria corta**

se devi fare degli acquisti è probabile che sia necessario compilare una lista con l'indicazione di tutto ciò che devi comprare. Ti memorizzi la nota ed esegui la commissione, tra un mese sicuramente non ti ricorderai più degli articoli della nota. Hai affidato tutto alla memoria corta.

**Memoria lunga**

noi tutti abbiamo memorizzato una serie di avvenimenti molto importanti per la nostra vita come ad esempio: un incidente che abbiamo avuto, li primo lancio, ecc. e tali avvenimenti sono ancora vivi come se fossero accaduti ieri invece che anni fa.

In questo caso tali episodi sono stati immagazzinati nella memoria lunga e lì rimarranno per tutta la vita. Nel paracadutismo dobbiamo affidare li lancio alla memoria lunga.

Una volta in aria ciò ti verrà naturale; per realizzare tali obbiettivi suggerisco di:

- Organizzare il lancio (Briefing)

- Effettuare prove a terra (Dirt dive)

Effettuando prove a terra si finisce con l'affidare il lancio alla memoria lunga: Inoltre provando ripetutamente fino ad avere un'automatizzazione di tutto il lancio si diminuisce la possibilità che, sotto pressione (lanci difficili, gare, ecc.), si abbiano BRAIN LOCKS (chiusure mentali), cioè situazioni in cui la memoria va in tilt.

## Briefing - Organizzazione di un lancio

E' in sostanza la parte preparatoria che dovrebbe precedere (briefing) e seguire (debriefing) ogni lancio se si vuole ottenere il massimo giovamento dagli stessi e se si vuole imparare veramente. Fare un briefing pre-lancio significa teorizzare a terra e provare ogni fase del lancio stesso; a questo punto precisiamo che li lancio non inizia in aria, ma in realtà inizia fin da quando siamo posizionati nell'aereo e poi sulla porta nelle rispettive posizioni. Diventa perciò indispensabile fare con metodo li lavoro preparatorio del lancio.

Il suggerimento sull'ordine logico di tali sezioni è il seguente:

1. posizionamento in porta

2. contatti visivi in porta

3. stacco/contatti visivi

4. calma in uscita

5. volo in formazione

6. volo in contatto, esercizi/contatti visivi/prese/movimenti;

7. calma nel volo

8. Separazione e altri aspetti di sicurezza

9. commento finale

**Posizionamento:** è importante curare al massimo la posizione del tuo corpo dentro l’aereo, per muoversi con più ordine alla porta e sulla porta stessa per eseguire l'uscita più rapidamente possibile e soprattutto nella maniera più automatica, senza sbavature che possono compromettere la concentrazione nelle fasi successive. Quindi cura e verifica la posizione degli arti, del busto, le prese, i contatti visivi, i segnali da fare per l'uscita, ecc.  
Tutto ciò ti aiuterà sempre, sia che tu faccia lanci per divertimento (fun jumps) o lanci di gara; un buon paracadutista si lancia dall'aereo e non esce semplicemente dalla porta.

**Contatti visivi alla porta**: verifica che sulla porta ci si possa vedere o comunque verifica quali debbano essere i tuoi riferimenti quando sei posizionato sulla porta. Non dare ciò per scontato perché all'atto pratico sottovalutare questo punto può a volte compromettere l'uscita e buona parte del lancio. Impara a terra a riconoscere e ad usare i riferimenti (tute, prese, sacche) quando per ragioni di spazio (porte piccole) non ci si vede negli occhi; prova quindi anche con l'equipaggiamento indossato.

**Stacco/contatti visivi**: il modo in cui lasci l'aereo, in contemporaneità e con il giusto slancio è fondamentale per un buon posizionamento nel flusso relativo. In gara a volte determina la differenza tra le squadre. Impara a verificare a terra (ipotizzando) ciò che poi accadrà in aria. Utilizza l'aereo fermo o una falsa carlinga per provare o riprovare lo stacco; tutto fino a quando non avrai l'impressione di aver raggiunto un perfetto accordo con gli altri. Prova i contatti visivi; cerca di riprodurre le posizioni che ognuno assumerà in aria subito dopo lo stacco.

**Calma in uscita**: enfatizza al massimo l'attenzioni di tutti su tale aspetto ed anche a terra verifica che durante le prove si faccia tutto con calma; anche questo alla lunga diventa un allenamento che condiziona il nostro modo di volare.

**Volo in formazione:** è la fase di volo in cui si in formazione o in presa con altri paracadutisti. Non è una fase di rilassamento, difatti in tale situazione la nostra attenzione deve essere tesa a verificare e correggere i livelli, i contatti visivi, ad eliminare le tensioni sulle prese e a volare verso il proprio slot della formazione. L’obiettivo è quello di trovarsi nella migliore condizione per passare alla fase successiva, o alla figura successiva, senza che si debba perdere tempo per ricercare i livelli, le distanze giuste, le posizioni, ecc..  
A terra quindi provate tutto questo

**Volo no Contact:** è parte integrante del volo in formazione. È utile provarlo e studiarlo per ottimizzare al massimo il lancio. Effettuate le stesse verifiche del volo in formazione ad eccezione, logicamente, delle prese.

**Esercizi/contatti visivi/prese/movimenti:** organizzare bene tale fase significa conoscere gli esercizi da fare, studiarli, assegnare i posti (slot) e provarli, sempre prestando attenzione a come effettuare tecnicamente i movimenti, le prese se presenti, a come avere i migliori contatti visivi in modo da tenere la formazione più compatta possibile. Le prove a terra vanno fatte fino a quando l’intera sequenza viene eseguita senza errori.

**Calma nel volo:** valgono le stesse considerazioni fatte in precedenza per l’uscita.

**Sicurezza:** significa porre attenzione in ogni lancio alle normali procedure che devono essere seguite ai fini della sicurezza nostra e degli altri. Porre particolare attenzione alle segnalazioni di fine lavoro e relative quote di separazione, alle direzioni di deriva ed alla loro efficacia, alle segnalazioni di apertura, al volo a paracadute aperto per evitare, in caso di lanci di grosse formazioni, collisioni in aria e in fase di atterraggio (circuiti e direzioni di atterraggio). Insistere su questi concetti fin dall’inizio è necessario per fare in modo che ci si ricordi sempre dell’importanza degli stessi. È importante anche tenere sempre presente la quota minima di apertura.

La sequenza di fasi qui illustrata è solo indicativa, ma resta comunque uno strumento valido che, se usato con costanza e magari fin dall’inizio e supportato con schede di progressione ove annotare i nostri lanci ci consente di:

- organizzare alla perfezione il nostro lancio

- acquisire una capacità critica del nostro lancio


## Debriefing

Per ottenere buoni risultati consiglio che lo schema di briefing venga utilizzato per esaminare il lancio appena fatto, al solo scopo di scoprire le parti positive e quelle da migliorare del lancio.

Avrai così modo di sorprenderti nel constatare che, ad esempio, l’apparente errore di un altro paracadutista il più delle volte non è da imputare a lui, ma a qualcos’altro o qualcun altro. Ricorda che dopo un lancio problematico non dobbiamo cercare un colpevole, piuttosto dobbiamo cercare di evitare nel prossimo lancio gli errori appena fatti e, per realizzare ciò, è indispensabile cercare di cogliere i dettagli attraverso un debriefing.

Infine serve avere l’umiltà di non dare mai tutto come noto e quindi non trattare gli argomenti con sufficienza, anche se hai migliaia di lanci, il materiale all’ultima moda e sei stato istruito dal campione del mondo. Ricorda che i grandi campioni ogni volta che saltano, fosse anche per divertimento, prima provano, discutono, riprovano e saltano. Infine, rivedono quanto fatto e ne discutono per capire cosa migliorare.

**Un’ultima avvertenza:** mai fare de-briefing separatamente dagli altri. Appena atterrato liberati del materiale, scambia battute con gli altri, ma non iniziare a parlare del lancio finché non ci saranno tutti i partecipanti o l’organizzatore non avrà chiamato il debriefing.

## Prove a terra per migliorare i salti di gruppo

Visualizzare a provare il salto a terra aiuta ad essere preparati e a migliorare le performance in aria: questo è vero per i lanci singoli ma soprattutto per i salti di gruppo!

Lungi dall’essere un’esatta riproduzione del lancio, sono un metodo estremamente efficace per memorizzare al massimo ogni fase del lancio e rappresentano una simulazione dello stesso valida ed efficace. Ti suggerisco di accettare di buon grado questa fase che, pur essendo più noiosa dei lanci in sé, contribuisce sensibilmente al loro successo se eseguita adeguatamente.

Le prove a terra sono un momento di aggregazione, di affiatamento, di relax e divertimento del gruppo che poi salterà. A mio avviso, le prove a terra sono un dovere per chi intende seriamente progredire ed imparare. Quindi non sottovalutarle e non trascurarle!

**Perché si fanno?** per capire il lancio prima di farlo e anche dopo come gruppo. E' utile ripetere per riuscire a memorizzare alla perfezione tutte le fasi del lancio così come sono strutturate.

**Come farle:** tutte le prove devono essere condotte a terra da una sola persona, generalmente l’organizzatore del lancio o il paracadutista più esperto (anche se potrebbe essere un buon esercizio consentire ai meno esperti di coordinare qualche prova). Tutti dovrebbero indossare le tute da lancio (per imparare a riconoscerne i colori) e provare il lancio diverse volte, inclusa l’uscita.

Dopo ciò, si indossa l’equipaggiamento e si effettua il lancio vero e proprio. Nel caso di uscite particolari è una buona idea provarle con il materiale indossato, per verificare realmente gli spazi necessari per effettuare una buona uscita.

È importante memorizzare i colori indossati dagli altri paracadutisti perché, in aria, fa risparmiare un sacco di tempo e permettendo di riconoscere più rapidamente il tuo slot. Il tempo dedicato a questa fase deve essere lungo quanto basta affinché tutti familiarizzino con il lancio. Se provando vedi che si commettono ancora errori, forse è più conveniente fare una pausa e consentire a chi sbaglia di provare da solo prima e quindi insieme agli altri, solo quando il problema è risolto. È importante che la velocità di esecuzione sia quella che, presumibilmente, verrà tenuta in caduta libera.

Alla fine si fa deliberatamente qualche prova ad alta velocità per provocare una situazione di stress (concen- trazione, figure da eseguire velocemente, ecc.). In questo modo si evidenzieranno le singole aree da migliorare.

**Trovare gli errori:** dovremmo stare attenti agli errori, alle posizioni del corpo sbagliate, alle prese sbagliate, ai contatti visivi inesistenti o sbagliati, ai brutti avvicinamenti e brain locks. Tutti dovrebbero provare tenendo le stesse distanze che si dovrebbero avere in aria. Verificando tutto ciò e trovando gli errori durante le prove a terra, risparmierai tempo e denaro per te e per i tuoi amici.

Non provare a terra una serie di sequenze tecnicamente o numericamente inadatte all’esperienza dei partecipanti al lancio, ciò può generare idee sbagliate sugli obiettivi del lancio stesso e indurre fretta ed approssimazione.

Ricorda che in genere c’è corrispondenza tra ciò che hai provate a terra e ciò che farai in aria, ma questo non vuol dire che la tua capacità sarà superiore alla tua esperienza reale. Meglio fare poche cose, ma farle bene, piuttosto che farne tante in maniera approssimativa!

## Lavoro relativo - Relative work - considerazioni generali

L'RW è sostanzialmente una tecnica di lancio che presuppone li lavoro contemporaneo di 2 o più paracadutisti secondo un programma predeterminato; tale particolarità, rispetto ai lanci "solo" fin qui eseguiti, significa che il risultato finale (lancio) che si è programmato (nulla deve essere improvvisato se si vuole ottenere li massimo da ogni salto in termini di risultato tecnico) può essere ottenuto solo se tutti i partecipanti danno li loro contributo nella maniera programmata.

Non esistono quindi ruoli attivi e ruoli passivi; tanto meno da un punto di vista psicologico quando magari saltano insieme novellini ed esperti, perché ni tal caso sarà cura dell'organizzatore del lancio predisporre esercizi adatti ai livelli d'esperienza impegnati.

Tutto ciò lo possiamo riassumere nel seguente concetto: Responsabilità del proprio ruolo e consapevolezza che li nostro apporto positivo sia indispensabile al conseguimento del miglior risultato tecnico possibile.

## Tecnica di Lavoro relativo (RW): i fondamentali

Nel paracadutismo come in ogni altro sport, è necessario conoscere i fondamentali per diventare bravi. Senza ciò, non è possibile progredire verso manovre o esercizi più complessi.
I campi in cui migliorare per il lavoro relativo (RW) sono fondamentalmente i seguenti:

- Posizione del corpo

- Giri

- Capacità di mantenere il proprio slot

- Volo no-contact

- Rateo di caduta

- Prese

## Normativa utile: estratto dal D.M. 467-T che regolamenta l’attività paracadutistica - SEZIONE 1 - LICENZA

Ai sensi degli art. 11, 20, 27, 59 del DPR 566/88, il paracadutista ha il diritto al rilascio della Licenza di paracadutismo, qualora presenti domanda e disponga di quanto segue.

1. Libretto dei lanci e libretto attestazione dell’istruzione conforme a livello B. Rilasciato da una Scuola di Paracadutismo.

2. Attestato addestramento convalidato:

    - 50 lanci con paracadute planante di cui 15 negli ultimi 12 mesi e 2 negli ultimi 3 mesi

    - 20 minuti di caduta libera di cui 10 negli ultimi 12 mesi

    - idoneità psicofisica accertata in sede di visita medica presso un Medico Sportivo abilitato, su modulistica ENAC

3. I test di lancio convalidati sul libretto di attestazione dell’istruzione

4. L’esame di accertamento di idoneità superato negli ultimi 12 mesi

5. Idoneità psicofisica accertata in sede di visita medica


## Normativa utile: estratto dal D.M. 467-T che regolamenta l’attività paracadutistica - SEZIONE 2 - MANTENIMENTO IN ESERCIZIO - Art. 5 Comma 5 e 6 del DPR 566/88

Il paracadutista può esercitare le attività consentite dalla Licenza di paracadutismo qualora:

1. Abbia effettuato almeno un lancio negli ultimi 3 mesi

2. La Licenza sia corredata del visto di controllo periodico, eccetto i 12 mesi successivi al rilascio, rilasciato da una Scuola di Paracadutismo autorizzata. Tale visto ha validità di 12 mesi, attestando che nei 12 mesi precedenti è stata effettuata la seguente attività addestrativa convalidata:

- 15 lanci con paracadute planante

- 10 minuti di caduta libera

## Normativa utile: estratto dal D.M. 467-T che regolamenta l’attività paracadutistica - SEZIONE 3 - LIMITI OPERATIVI

Per i paracadutisti sprovvisti di Licenza di paracadutismo in esercizio, non è consentito effettuare lanci:

1. al di fuori delle aree idonee

2. quando l’area di atterraggio non è visibile

3. in presenza di vento a terra superiore a 7 m/s

4. notturni

5. da alte quote

6. quale operatore Video

## Normativa utile: estratto dal D.M. 467-T che regolamenta l’attività paracadutistica - ATTIVITÀ ADDESTRATIVA DI RIPRESA

In caso di assenza prolungata dai lanci, per la ripresa si osservano le seguenti disposizioni:

1. Allievi con “test 1” convalidato ma con “test 5” ancora da convalidare

    - oltre 60 giorni: 1 lancio di conferma dell’ultimo test convalidato

    - oltre 3 mesi: 1 lancio di conferma “test 1” e successivamente 1 lancio di conferma dell’ultimo test convalidato; in alternativa 1 lancio con un istruttore AFF di conferma dell’ultimo esercizio effettuato

2. Allievi con “test 5” convalidato da oltre 3 mesi: 1 lancio individuale con esercizio a discrezione di un istruttore di paracadutismo.