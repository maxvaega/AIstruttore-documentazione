# Pratica di lancio

## Forma fisica
La forma fisica è un importante prerequisito per una pratica sicura del paracadutismo. Quando
manca una buona forma fisica non si è in grado di coordinare correttamente i propri movimenti, si
reagisce lentamente, si perde la fiducia in se stessi in caso di stress imprevisti, la paura prende
il sopravvento e si commettono degli errori. Per ottenere una buona forma fisica si consiglia di
praticare attività sportive complementari nel tempo libero (jogging, nuoto, ciclismo, stretching ecc.)
Anche una buona forma mentale riveste un ruolo importante, perché problemi personali o altri
fattori psicologici possono essere motivo di distrazione. Quando manca la concentrazione non si
riescono a rilevare con sufficiente anticipo i possibili rischi e pericoli e le contromisure vengono
adottate solo troppo tardi. Tutto ciò può essere quindi causa di incidenti, nel peggiore dei casi molto
gravi o persino mortali.


**Stato di salute**
| paracadutisti con sintomi di malessere o malattia non devono in nessun caso lanciarsi, Un
semplice raffreddore può limitare la nostra capacità di compensazione automatica della pressione
nell'orecchio interno e causare un forte dolore a carico dei seni paranasali. Chi effettua un lancio in
queste condizioni rischia di sviluppare disturbi dell'equilibrio e di subire danni alle orecchie.
È tassativamente vietato assumere qualsiasi farmaco per dissimulare l'idoneità al lancio.
Anche alcol e stupefacenti sono assolutamente vietati sul campo di lancio. Non bisogna sotto-
valutare neppure l'effetto di un eventuale residuo di alcol nel proprio corpo. Poiché l'alcol viene
metabolizzato molto lentamente, dopo una sbornia e poche ore di sonno è ancora presente un certo
tasso alcolico che influisce negativamente sul paracadutista. L'assunzione di farmaci, alcol e/o
stupefacenti durante la pratica del paracadutismo può avere, tra l'altro, i seguenti effetti:
capacità di giudizio rallentate
minore senso di responsabilità
alterazione dell'equilibrio
difficoltà di concentrazione
nausea

## Abbigliamento

Quando si pratica il paracadutismo è necessario un abbigliamento adeguato. Pur essendo possibile lanciarsi indossando normali capi casual o sportivi, si raccomanda l'utilizzo di speciali tute per paracadutismo. Sono disponibili vari modelli, ad uno o due pezzi, con caratteristiche aerodinamiche a volte specificatamente studiate per le singole discipline. 
Indossando un'apposita tuta, inoltre, si evita che gli indumenti (soprattutto le t-shirt) si mettano a svolazzare in caduta libera e possano incidentalmente finire sopra le maniglie dell'imbracatura. In caso di problemi d'apertura, infatti, la copertura della maniglia può complicare o addirittura impedire la corretta esecuzione della procedura d'emergenza, con possibili gravi conseguenze.
Per quanto riguarda l'abbigliamento, occorre inoltre cercare di trovare il giusto compromesso tra la temperatura normalmente più elevata al suolo e quella più bassa alla quota di lancio. Soprattutto in estate, si raccomanda di non sottovalutare l'escursione termica (1 °C ogni 100 m). 
Vestendosi troppo al suolo, un'eventuale traspirazione eccessiva può determinare una ipotermia durante l'ascesa alla quota di lancio (soprattutto in caso di velivoli senza porte) o successivamente in caduta libera. 
In inverno la tenuta dovrà essere adattata alle temperature più basse. In questa stagione si consiglia di combinare tessuti caldi ed antivento, oppure di indossare tute termiche. In caso di basse temperature è assolutamente necessario indossare dei guanti, per non compromettere la sensibilità e le capacità tattili delle mani.
In linea di principio non è prudente lanciarsi senza un casco appropriato. Mentre durante i lanci di addestramento è obbligatorio indossare un casco rigido, i paracadutisti con licenza possono anche utilizzare caschetti di cuoio o equivalenti. Un casco o un analogo sistema di protezione del capo è utile nelle situazioni seguenti:

- all'uscita, in caso di colpi accidentali della testa contro parti dell'aereo
- in caduta libera, in caso di collisioni con altri paracadutisti
- all'apertura, per proteggere in particolare le orecchie da eventuali colpi delle funi di sospensione durante il loro dispiegamento
- all'atterraggio, in caso di difficoltà o manovra non riuscita.
Si raccomanda di indossare il casco anche sull'aereo, durante il decollo e l'atterraggio o in caso di turbolenze, per proteggersi da eventuali possibili sobbalzi in volo.

## Livello di addestramento
Sebbene negli anni la pratica del paracadutismo sia divenuta sempre più sicura, continuano purtroppo a verificarsi degli incidenti, solo di rado imputabili a difetti dei materiali. La causa più frequente rimane infatti, malauguratamente, l'errore umano. Per contrastare in modo ottimale questo fattore è indispensabile che ogni paracadutista mantenga un adeguato livello di addestramento. Un'esperienza pluriennale può essere di aiuto, ma non deve indurre alla routine ed alla superficialità, con il rischio di commettere azioni sconsiderate in momenti pericolosi.
È quindi molto importante compiere il numero minimo di lanci richiesto dalla Federazione. Se possibile, conviene inoltre evitare che intercorrano lunghi periodi senza lanciarsi ed è bene ripetere regolarmente le misure da attuare in caso di pericolo, ad esempio:

- procedure di emergenza
- atterraggio con vento forte
— atterraggio su ostacoli

**Preparazione al lancio**
è indispensabile prepararsi con serietà ad ogni lancio, in particolare quando si pianificano atterraggi esterni (detti "Inhopp jump"), oppure quando si prevede un lancio su una zona poco conosciuta.
Istruttori, paracadutisti esperti o anche i piloti potranno aiutarvi a fugare qualsiasi incertezza o dubbio.

## Zona di lancio e dintorni
È essenziale familiarizzare con la zona di lancio ed i suoi dintorni. Questo comprende i punti seguenti:

- quota della zona di lancio sul livello del mare; ad altitudini elevate cambiano le caratteristiche di volo e soprattutto di atterraggio del paracadute, a causa della minore densità dell'aria
- estensione e natura della zona di atterraggio
- circuiti di atterraggio speciali nella zona di lancio
- ostacoli nelle vicinanze della zona di atterraggio, quali alberi, cavi elettrici, edifici, strade, corsi d'acqua ecc.
- punti in cui potrebbero svilupparsi rotori sottovento
- possibilità di atterraggi esterni involontari/zone di atterraggio d'emergenza

## Meteo
La pratica del paracadutismo dipende fortemente dalle condizioni atmosferiche ed anche quando splende il sole è bene studiare attentamente la situazione meteorologica:

- direzione e forza del vento alla quota di lancio, che influenzano la sequenza e le pause tra i singoli gruppi al momento del lancio
- direzione e forza del vento al suolo, che influenzano non solo la traiettoria di atterraggio, ma possono anche indicare l'eventuale presenza di pericolosi rotori sottovento; per motivi di sicurezza, gli allievi possono lanciarsi solo in presenza di venti con una velocità inferiore a 15 nodi
- temperatura alla quota di lancio
- influenze delle correnti ascensionali sulla zona di lancio
- altezza, consistenza e natura delle nubi.

## Aereo
Nel paracadutismo i tipi di velivoli più comuni sono il Pilatus Porter o Cessna Caravan, tuttavia in alcune zone di lancio vengono impiegati anche altri modelli. È consigliabile quindi familiarizzare con le caratteristiche dell'aereo e con le regole specifiche di ciascun centro di lancio:

- dove e come si sale sull'aereo
- durata del volo fino alla quota di lancio e condizioni di temperatura e rumore durante il volo
- regole per la direzione di lancio (prevalentemente controvento oppure nessuna regola fissa)
- comando di lancio impartito dal pilota (con segnale vocale o luminoso) oppure da un direttore di lancio designato tra i paracadutisti
- modalità di apertura del portello dell'aereo ed eventuali punti da osservare in particolare durante il lancio.

## Altri paracadutisti
Per prepararsi con serietà al lancio è necessario anche appurare chi siederà assieme a noi sull'aereo. In tal modo si potranno evitare collisioni in caduta libera, durante l'apertura del paracadute ed all'atterraggio.
Sulla base delle dimensioni dei vari gruppi si determinano le distanze tra le uscite e la separazione (quota e direzione).
Esempi di programmi speciali:

- Wingsuit: la fase di caduta libera dura normalmente di più rispetto ai normali lanci e vengono percorse grandi distanze in orizzontale; si dovrà quindi considerare che tali paracadute non si apriranno nei tempi normalmente attesi, né nelle consuete posizioni
- Tracking: anche in questa disciplina vengono percorse distanze maggiori ed è quindi importante scegliere correttamente l'asse per il lancio (normalmente a 90° rispetto alla direzione di volo dell'aereo)
- Quote di apertura degli altri paracadutisti
- Atterraggi ad alte prestazioni (Swoop): i paracadutisti con velature più piccole e rapide a volte effettuano manovre di avvicinamento ed atterraggio diverse.

## Il briefing pre-lancio e il debriefing post-lancio
Di norma, per prepararsi al prossimo lancio, i paracadutisti partecipano ad una breve riunione informativa, il cosiddetto briefing. Soprattutto nei lanci di gruppo è necessario concordare un programma comune ed i diversi parametri del lancio.
Tuttavia, anche in caso di lancio individuale, è bene che il paracadutista si prepari al meglio con un briefing. Sia che si tratti di un lancio in formazione o di un lancio di addestramento, il briefing dovrà essere in ogni caso coerente, chiaro, e comprensibile.
Dopo ogni lancio si tiene il debriefing, una riunione per la disamina a posteriori delle prestazioni, l'occasione ideale per una critica costruttiva all'interno del gruppo o con il singolo allievo.
La base di questa valutazione deve sempre essere un dialogo fra istruttore e allievo. 

**Briefing per lanci di addestramento**
Il briefing per un lancio di addestramento comprende i seguenti punti:

- obiettivo del lancio e criteri per il suo raggiungimento
- programma (uscita, caduta libera)
- ordine di uscita
- quota di uscita (in particolare, quota minima per l'esecuzione del lancio)
- asse(i) di lavoro
- tempo di lavoro o quota di conclusione del programma
- altezza di apertura
- pilotaggio del paracadute
— atterraggio
Il briefing orale è seguito da un'esercitazione pratica del lancio di addestramento al suolo, nella quale si studia l'intera sequenza di lancio (movimenti, tempistica ecc.).

**Briefing di gruppo**
Per eseguire correttamente un lancio in gruppo è indispensabile condurre un buon briefing. Solo quando si raggiunge il consenso di tutti i paracadutisti all'interno del gruppo sull'esecuzione del lancio gli sforzi congiunti saranno premiati. Un briefing di gruppo include i punti sotto elencati, indipendentemente dalle dimensioni del gruppo e dal livello di esperienza dei paracadutisti che ne fanno parte e per la tecnica in uso:

- quota di uscita
- disposizione dei paracadutisti nel velivolo
- uscita (sequenza, posizioni ecc.)
- programma in caduta libera (incl. asse di lavoro)
- quota ed eventualmente direzione(i) di separazione
- altezza di apertura
- pilotaggio del paracadute (scaglionamento)
- atterraggio (circuito di atterraggio)


## Briefing della procedura d'emergenza
Si raccomanda di effettuare anche un briefing sulle situazioni che possono richiedere l'apertura del paracadute d'emergenza, prendendo in esame almeno i seguenti punti:

- tipo di lancio
- tipo di problema d'apertura
- possibili reazioni per la risoluzione del problema
- quota di decisione
- procedura con il paracadute d'emergenza
- atterraggio.
È assolutamente imprescindibile esercitarsi periodicamente nella procedura con paracadute d'emergenza mediante simulazione con imbracatura sospesa (come previsto anche dalla normativa) e/o eseguire almeno un'esercitazione a secco delle manovre prima di ciascun lancio.

## Briefing per atterraggi esterni «inhopp jump»

Un lancio con atterraggio al di fuori di un centro o una zona di lancio pone particolari sfide, anche dal punto di vista della pianificazione. Oltre ai normali preparativi occorre riflettere sui seguenti punti che dovranno quindi essere esaminati nel corso del briefing:

- assenza di ostacoli nell'area obiettivo e dimensioni della zona di atterraggio/conformità della zona di atterraggio alla tipologia di paracadute e/o all'esperienza dei paracadutisti
- distanza da specchi d'acqua e rispetto delle corrispondenti misure precauzionali e di salvataggio (ad es. giubbotti salvagente, lancia di salvataggio)
- ottenimento dell'autorizzazione da parte del proprietario del fondo o della polizia (in caso di atterraggio su suolo pubblico)
- presenza o meno di una croce di atterraggio
- verifica della comunicazione tra personale a terra e velivolo (segnali, radio)
— presenza di una manica a vento o un altro sistema ausiliario per identificare chiaramente la direzione e la forza del vento
- misure eventualmente intraprese all'apertura del paracadute d'emergenza
- disponibilità di punti di atterraggio alternativi
- disponibilità di un servizio medico in caso di incidenti
- eventuale necessità di una regolazione della quota sull'altimetro e sull'AAD, nonché conoscenza della procedura da parte di tutti i paracadutisti
- in caso di lancio nello spazio aereo controllato, necessità di autorizzazione dell'organo di controllo della circolazione aerea
- in caso di atterraggio entro un raggio di 5 km da un aeroporto, necessità di autorizzazione del dirigente dell'aerodromo.

## Controllo dell'equipaggiamento
In linea di principio l'imbracatura deve essere priva di oggetti (sono bandite anche eventuali mascotte), perché potrebbero comprometterne in qualche modo la funzionalità. Applicazioni di stoffa ed adesivi conferiscono all'imbracatura un tocco personale, ma prima di procedere si raccomanda assolutamente di estrarre le vele, altrimenti potrebbero rimanere cucite all'imbracatura (purtroppo è successo...)! Si raccomanda inoltre di non tagliare a cuor leggero eventuali bretelle troppo lunghe.
Senza le estremità cucite le bretelle possono infatti fuoriuscire dalla fibbia!

Il controllo minuzioso dell'equipaggiamento è un aspetto importante di qualsiasi lancio e permette di scoprire errori di piegatura o difetti e porvi così rimedio. Controllarsi reciprocamente l'equipaggiamento è senz'altro un modo efficace di procedere. Di seguito vengono elencate le cose da verificare (controlli di routine).

**Prima di indossare l'equipaggiamento**

Imbracatura:
- bretelle non danneggiate (fili di sicurezza)

Sistemi a 3 anelli:
- nessuna deformazione degli anelli e facilità di rotazione
- loop non storti, né danneggiati
- cavetto giallo di lunghezza adeguata ed inserito nell'apposito alloggiamento

RSL (Skyhook ecc.):
- agganciato
- fune di collegamento libera di scorrere fino allo spinotto di chiusura del paracadute d'emergenza

Bretelle:
- correttamente disposte

Patelle di chiusura/protezione:
- correttamente chiuse
- occhielli non strappati o danneggiati

Dispositivo di apertura automatica:
- attivato ed eventualmente regolato per una diversa altitudine della zona di atterraggio

Paracadute d'emergenza:
- Spinotto di chiusura inserito per 2/8 attraverso il loop e non piegato
- Loop paracadute d'emergenza non danneggiato
- Cavetto di apertura pronto all'uso e non danneggiato
- Maniglia di apertura nell'apposita tasca

Paracadute principale:
- Loop per paracadute principale non danneggiato e non troppo lungo
- Spinotto di chiusura non danneggiato e non piegato (attenzione: molti spinotti di chiusura sono prodotti volutamente piegati, i cosiddetti «curved pins»)
— Fune di collegamento non ritorta, correttamente disposta e libera di scorrere fino al pilotino estrattore (o cavetto di apertura pronto all'uso e non danneggiato in caso di equipaggiamenti con sistema a maniglia)
- Pilotino estrattore nell'apposita tasca (sistema «hand deploy») o sotto le pattine del paracadute principale (se sistema di tipo «pull out»)
- «kill-line» tesa (armata) nei pilotini estrattori con questo dispositivo
- Manopola o maniglia di apertura nella posizione corretta (fissata alla tasca o adiacente)

Accessori:
- Casco o caschetto di cuoio adeguato
- Occhiali puliti ed elastico intatto
- Altimetro regolato sull'altitudine della zona di atterraggio
- Eventuale altimetro acustico impostato
- In caso di dispositivi digitali, verificare regolarmente la capacità residua delle batterie e sostituire queste ultime con tempestività.


## Controlli al materiale - Prima di salire sull'aereo

Imbracatura:
- Buona aderenza
- Eventuale moschettone di chiusura agganciato
- Gosciali non storti ed indossati correttamente
- Pettorale (ed eventuale addominale) infilato ed indossato correttamente
- Bretelle inserite nelle relative fibbie, con sovralunghezze correttamente sistemate

Cuscinetto e maniglie:
- Cuscinetto di sgancio e maniglia dell'emergenza correttamente posizionati e fissati (tasca o velcro)
- Pilotino estrattore stivato nell'apposita tasca (sistema «hand deploy»), maniglia/manopola/cuscinetto in posizione, event. maniglia del principale in posizione o fissata (nella tasca)

Fune di collegamento sistema «hand Deploy»:
- Stivata o in posizione e fissata con velcro (negli equipaggiamenti più vecchi)

Patelle di chiusura/protezione:
- Chiuse

## Controlli al materiale - Prima del lancio
L'equipaggiamento può subire delle modifiche causate da movimenti incauti e dal contatto con altri paracadutisti o con il velivolo. Per rilevare tali variazioni è importante eseguire un ulteriore controllo prima del lancio:

- Cuscinetto di sgancio e maniglia dell'emergenza: presenti e fissati (tasca o velcro)
- Sistema Hand Deploy: stivato nell'apposita tasca, maniglia/manopola/cuscinetto presente
- Con estrattore a molla: maniglia del principale in posizione (o fissata nella tasca)
- Fune di collegamento sistema Hand Deploy: stivata o applicata e fissata con velcro (negli equipaggiamenti più vecchi)
- Patella di protezione spinotto «pin» su vela principale: chiusa
- Pettorale (ed eventuale addominale): infilato ed indossato correttamente


## Lancio
è  consigliabile familiarizzare con la procedura di lancio e mantenere la comunicazione con il DL (Direttore di lancio). Quando si pianificherà un salto con atterraggio esterno ci si renderà conto di quanto sia importante avere esperienza in questo ambito. Anche in questo caso l'esercizio fa il maestro. Si consiglia quindi di sfruttare sempre ogni opportunità di coordinare il lancio di altri paracadutisti. Quando il direttore di lancio è il pilota, è comunque possibile seguire e giudicare con occhio critico il suo operato come esercizio.

**Briefing del pilota**
In funzione della zona di lancio, prima del decollo è necessario fornire al pilota le seguenti informazioni:

- numero di paracadutisti
- numero di passaggi e relativa quota
- numero di paracadutisti per ciascun passaggio
- casi speciali (ad es. Wingsuit, Tracking Dive, aperture più alte ecc.)


**Sequenza di lancio**
Il volo di avvicinamento del velivolo alla zona di lancio avviene preferibilmente controvento (in quota). In tal modo si riduce la velocità dell'aereo rispetto al suolo ed è possibile determinare con maggiore precisione il punto di lancio. A seconda dello spazio aereo e delle convenzioni tra i centri di lancio e l'organo di controllo della circolazione aerea ciò potrebbe non essere sempre possibile e pertanto i passaggi di avvicinamento possono a volte avvenire anche con vento da dietro. La sequenza è decisa in base alle condizioni del vento, alla quota di lancio ed ai rispettivi valori di deriva dei singoli paracadutisti o gruppi.

## Ordine di uscita - Lancio controvento
è il caso più comune. Per evitare collisioni, i gruppi/paracadutisti con la deriva in caduta libera maggiore devono saltare prima di quelli con una deriva minore. Pur esistendo a volte regole diverse, in casi eccezionali o a seconda della località, la sequenza di lancio è fondamentalmente la seguente:

- gruppi con velocità di discesa più bassa (FCL/RW); gruppi più numerosi prima dei gruppi più piccoli e dei paracadutisti in solitaria
- gruppi con velocità di discesa più elevata (Freefly); gruppi più numerosi prima dei gruppi più piccoli e dei paracadutisti in solitaria
- lanci di addestramento e lanci in tandem (quote di apertura più alte)
- lanci con wingsuit




## Lancio con vento in coda
Nei lanci effettuati nella direzione del vento, quindi con vento in coda all'aereo, si adotta generalmente una sequenza inversa, tuttavia anche in questo caso i paracadutisti con apertura più alta dovranno lanciarsi per ultimi. La sequenza consigliabile è la seguente:

- gruppi con velocità di discesa più elevata (Freefly); gruppi più numerosi prima dei gruppi più piccoli e dei paracadutisti in solitaria
- gruppi con velocità di discesa più bassa (FCL/RW); gruppi più numerosi prima dei gruppi più piccoli e dei paracadutisti in solitaria.
- lanci di addestramento (quote di apertura più alte)
- lanci in tandem
- lanci con wingsuit


## Determinazione del punto di lancio e traslazione dovuta al vento
Per determinare il punto di lancio ideale e la corretta sequenza è necessario considerare la direzione e la velocità del vento alla quota di lancio, nonché le velocità di caduta libera approssimative dei singoli gruppi.
Per calcolare lo spostamento in caduta libera di un paracadutista sulla base del vento in quota è possibile utilizzare la seguente formula:

Traslazione [m] = (distanza verticale [m] - velocità del vento [m/s]) / velocità di caduta libera [m/s]

**Esempio:**

- Quota di lancio: (4000 m) - quota di apertura (1000 m) = distanza in caduta libera: 3000 m
- Velocità del vento: 10 m/s
- Velocità di un paracadutista in RW: 50 m/s
- Velocità di un paracadutista in Freefly: 70 m/s

> **Traslazione [RW]** = (3000 m * 10 m/s) / 50 m/s = 600 m 
>
> **Traslazione [Freefly]** = (3000 m * 10 m/s) / 70 m/s = 428,5 m 


La stessa formula si applica anche per la deriva con paracadute aperto (tenendo conto della velocità di avanzamento della vela), per il calcolo del possibile tratto in planata.

**Esempio:**
- Quota di apertura: 800 m/suolo
- Velocità del vento: 8 m/s
- Velocità di avanzamento (orizzontale) del paracadute: 12 m/s
- Velocità di discesa (verticale) del paracadute: 5 m/s

> **Volo planato [vento alle spalle]** = apertura [m] * (V_avanz.[m/s] + V_vento[m/s]) / V_discesa[m/s] = (800m *(12m/s + 8m/s)) / 5m/s = 3200m
>
> **Volo planato [controvento]** = apertura [m] * (V_avanz.[m/s] - V_vento[m/s]) / V_discesa[m/s] = (800m *(12m/s - 8m/s)) / 5m/s = 640m

Dopo avere lasciato il velivolo, un paracadutista non inizia immediatamente a cadere in verticale.
A causa della velocità di avanzamento dell'aereo, la sua caduta descrive una parabola passando dall'orizzontale alla verticale. Il percorso orizzontale compiuto da un paracadutista nella direzione di volo dopo il lancio può essere calcolato secondo la seguente formula di approssimazione:


> **Tratto percorso [m]** = (5 * velocità dell'aereo rispetto al suolo [m/s] * tempo di caduta libera [s]) / (tempo di caduta libera [s] + 5)

Questa formula vale per tempi di caduta libera di massimo 15 secondi.

## Tecnica di direzione di lancio: L'avvicinamento dell'aereo al punto di lancio
L'asse di avvicinamento assunto dal velivolo prima del lancio dovrà condurre direttamente sopra la zona di atterraggio ed essere possibilmente controvento. In situazioni di vento particolari o in determinate condizioni dello spazio aereo sono naturalmente sempre possibili delle eccezioni. Per correggere il pilota in caso di avvicinamento errato e garantire un lancio sicuro, ogni paracadutista deve essere in grado di rilevare tempestivamente la posizione del velivolo di lancio ed i possibili influssi del vento.

**Nota bene:**

- Il lancio non deve mai essere una questione di fortuna!
- Ogni paracadutista provvisto di licenza è responsabile del proprio lancio (e quindi anche del rispettivo punto di lancio), anche se molti piloti effettuano di routine la manovra di avvicinamento autonomamente (e si spera correttamente).
- I paracadutisti sprovvisti di licenza, devono sempre seguire le indicazioni del Direttore di Lancio (DL) quando sono a bordo dell'aereo e prima di lasciarlo per saltare


**Determinazione della posizione del velivolo**
Per determinare correttamente la posizione dell'aereo il paracadutista Direttore di Lancio può utilizzare il metodo sotto descritto:
- Testa e spalle devono essere completamente fuori dalla cabina, in modo che il campo di visione perpendicolare non sia intralciato dall'aereo. Guardare terra attraverso la parete laterale del velivolo non è saggio, perché solo raramente si vola parallelamente al suolo (angolo d'incidenza).
- Scegliere all'orizzonte un punto a 90° rispetto alla direzione di volo (prolungamento dell'ala) e tracciare una linea immaginaria da tale punto all'aereo.
- Scegliere all'orizzonte un punto nella direzione di volo (prolungamento del naso dell'aereo) e tracciare una linea immaginaria da tale punto all'aereo.
- L'aereo si trova in corrispondenza del punto di intersezione di queste due linee.
- Ripetere questa procedura in continuazione.
- Collegando tra loro questi punti di intersezione si ottiene l'asse di avvicinamento dell'aereo.

Come già menzionato, tale asse dovrà condurre al punto di lancio, passando direttamente sopra
la zona di atterraggio.

**Correzione dell'asse di avvicinamento**
Se l'asse non dovesse corrispondere a quello desiderato, è possibile effettuare una correzione dando le dovute istruzioni al pilota a voce o con segnali. In quest'ultimo caso, ad ogni segnale il pilota correggerà l'asse di 5° nella direzione desiderata (senza cambiare l'inclinazione laterale dell'aereo). Impartire ulteriori segnali di correzione solo dopo avere valutato attentamente il nuovo asse di avvicinamento. Un buon direttore di lancio evita di richiedere correzioni confuse e contraddittorie.



## Tecnica di direzione di lancio: determinazione del punto di lancio
Sia In caduta libera, sia con paracadute aperto, il paracadutista è soggetto all'influenza del vento. È pertanto molto importante stabilire con esattezza il punto di lancio, affinché il paracadutista possa atterrare nell'area prestabilita, anche in caso di apertura del paracadute d'emergenza.
Nella fase di determinazione del punto di lancio, si raccomanda di osservare i seguenti aspetti:

- Il vento alla quota di lancio non corrisponde necessariamente al vento al suolo
- Solo raramente il punto di lancio si trova direttamente sopra la zona di atterraggio
- Nella maggior parte dei casi il punto di apertura non si trova in corrispondenza del punto di lancio (traslazione in caduta libera a causa dell'influenza del vento)
- Numero di gruppi/singoli paracadutisti, che si lanciano durante lo stesso passaggio. Per evitare collisioni è necessario rispettare determinati intervalli tra i gruppi. II punto di lancio deve essere scelto in modo che tutti i gruppi/paracadutisti possano raggiungere la zona di atterraggio nonostante tali intervalli. In caso di dubbio, si consiglia di effettuare un secondo passaggio.

Il punto di lancio può essere determinato in tre modi.
- Calcolo: questo metodo è puramente teorico e viene utilizzato prevalentemente in ambito militare, tuttavia è bene che anche i paracadutisti civili conoscano questo principio.
- Impiego di un derivometro «drifter, wind drift indicator»: un derivometro è una striscia di carta arrotolata che presenta la stessa velocità di discesa del paracadute utilizzato. Lanciando un drifter alla normale quota di apertura sopra il bersaglio e continuando ad osservare è possibile stimare la direzione e la forza del vento. È così possibile rilevare la distanza percorsa dal derivometro dal punto in cui è stato lanciato al rispettivo punto di atterraggio, a partire dal bersaglio controvento (direzione di avvicinamento). In questo modo si ottiene il punto di apertura del paracadute. Questo metodo viene ora utilizzato solo in ambito militare, per lanci con paracadute a calotta rotonda e nelle competizioni di precisone in atterraggio.
- Osservazione di altri paracadutisti ed esperienza: la deriva in caduta libera può essere determinata attraverso le proprie conoscenze delle condizioni locali o mediante osservazione del punto di lancio ed apertura di altri paracadutisti. Prestando attenzione ai loro successivi atterraggi si potrà valutare la qualità del punto di lancio.

Per ciascuna procedura di lancio vale la seguente regola generale: meglio essere troppo lunghi che troppo corti! | principianti tendono a saltare troppo presto. In tal caso è sempre più facile volare verso la zona di atterraggio sospinti dal vento alle proprie spalle.

**Riduzione della velocità di avvicinamento**
Prima di raggiungere il punto di lancio, il pilota diminuisce la velocità (eventualmente su comando del direttore di lancio, se presente). Al riguardo occorre prestare attenzione ai seguenti fattori:
- Velocità dell'aereo al lancio: un'elevata velocità del velivolo al momento del lancio può determinare un marcato superamento del punto di lancio.
- Controvento: un forte vento contrario può provocare uno spostamento all'indietro dell'aereo che potrebbe non raggiungere mai il punto di lancio
- Intervallo tra riduzione della velocità e lancio: se si vuole effettuare un lancio di gruppo, è necessario considerare il tempo di preparazione di tutti i paracadutisti.


## Situazioni di emergenza in aereo
Può succedere che a causa di un guasto il velivolo di lancio debba compiere un atterraggio forzato o un'evacuazione d'emergenza. In questi casi si raccomanda, in base all'altitudine, la procedura seguente.

- < 300 m/suolo: assumere subito la posizione d'urto (crash position)
- > 300-700 m/suolo: Seguire le indicazioni del DL, quindi raggiungere rapidamente il portello dell'aereo. Afferrare conla mano sinistra la maniglia dell'emergenza, staccare dall’aereo ed effettuare il conteggio 1001, 1002, 1003 trazionando quindi la maniglia per aprire la vela di riserva. Il conteggio serve ad avere un’adeguata separazione dall’aereo.
- > 700 m/suolo: lanciarsi quanto più rapidamente possibile dal velivolo ed aprire il paracadute principale.
In tutti i casi, in una situazione di emergenza si devono ascoltare le istruzioni del pilota o di un istruttore di lancio eventualmente presente.
Un comportamento sconsiderato spesso porta all'apertura del paracadute all'interno dell'a-
ereo. In questa evenienza occorre assolutamente evitare che la vela finisca in mezzo alla corrente d'aria. Il malcapitato paracadutista dovrà ovviamente atterrare a bordo dell'aereo. Mai tentare di richiudere l'equipaggiamento e lanciarsi comunque! In questo caso occorre disattivare, se possibile, eventuali dispositivi di apertura automatica o altrimenti informare tempestivamente il pilota al riguardo, in modo che possa effettuare la sua discesa più lentamente.

in linea di principio vale quanto segue.
- Per decolli e/o atterraggi: protezione del capo (fino a/da 300 m/suolo o conformemente ad altre istruzioni specifiche vigenti in loco)
- Ad ogni apertura del portellone dell'aereo: mettersi il casco!
- All'interno dell'aereo, proteggere sempre l'equipaggiamento di lancio da manipolazioni involontarie.

## L'uscita dall'aereo

**Sicurezza**
Non è consentito uscire dall'aereo prima che il pilota o il direttore di lancio abbia dato l'ok al lancio.
In caso contrario si corre il rischio di trovarsi altri velivoli sotto di sé, con pericolo di collisioni in caduta libera o durante l'apertura del paracadute. Prima di lanciarsi è assolutamente necessario effettuare un ultimo breve controllo dell'equipaggiamento, per assicurarsi che il paracadute non possa aprirsi intempestivamente e rimanere appeso al velivolo.
Al momento del lancio si dovrà inoltre prestare attenzione a non sbattere contro l'aereo, con il rischio, da un lato, di subire lesioni e, dall'altro, di danneggiare il velivolo. In particolare si raccomanda la massima cautela in caso di telecamere posizionate sul casco, eventualmente sporgenti, badando ad evitare di colpire inavvertitamente Il velivolo.


## Uscita dall'aereo: tipi di uscite
Fondamentalmente è possibile lanciarsi dall'aereo in qualsiasi posizione immaginabile. Nell'addestramento, tuttavia, si sono affermate le tipologie di uscite seguenti, essendo quelle che permettono al paracadutista di raggiungere il più rapidamente possibile una posizione prona stabile.

**Demi-flèche (mezza deriva)**
Questa posizione è particolarmente indicata per l'uscita da aerei che volano a velocità elevate e viene mantenuta solo per 3-5 secondi. L'asse longitudinale del corpo assume un'angolazione di circa 45° rispetto all'orizzontale, mentre lo sguardo, leggermente inclinato verso l'alto, è rivolto nella direzione di volo, È importante avere le gambe leggermente piegate e divaricate. Le braccia vengono tese all'indietro e formano un angolo di circa 45° con l'asse del corpo. Le mani sono leggermente più in alto rispetto al bacino.

**Floater Exit/Faccia motore (uscita a Floater)**
Il lancio avviene con lo sguardo rivolto in avanti, nella direzione di volo. La posizione del corpo corrisponde alla box position, ma in questo caso le gambe sono tenute piuttosto lunghe e le braccia più corte. Poiché al lancio il vento relativo viene da davanti e non ancora da dietro, può altrimenti succedere che il paracadutista assuma un profilo eccessivamente diritto e nella peggiore delle ipotesi si capovolga. Idealmente, dopo il lancio l'asse longitudinale del paracadutista forma un angolo di 45° rispetto all'orizzontale.
Il vantaggio di questa posizione di uscita è la facilità di orientamento ed il fatto che il corpo non deve praticamente cambiare posizione
rispetto alla caduta verticale

**Dive Exit/Schiena motore (uscita a Diver)**
In questo caso il lancio viene effettuato all'indietro con la testa in avanti, cioè in senso contrario alla direzione di volo. Idealmente ci si «tuffa» con un'angolazione di circa 45° all'indietro/verso il basso. Le braccia dovranno essere distese simmetricamente in avanti, mentre le gambe saranno fortemente piegate.
In caso contrario si viene spinti in avanti dal vento relativo (che proviene dalla direzione di volo), rischiando di fare una giravolta in avanti.

## Situazioni di emergenza: paracadutista appeso al velivolo
Se il paracadute si apre inavvertitamente già in uscita si può rimanere impigliati al velivolo (impennaggio o altri elementi sporgenti) con il paracadute. Questa evenienza non solo rappresenta un pericolo per il paracadutista, ma può compromettere fortemente la funzionalità dell'aereo o farlo precipitare. Se si dovesse rimanere appesi con il paracadute principale al velivolo, è possibile sganciarlo ed azionare quello di emergenza. Prima di compiere questa operazione, tuttavia, è necessario comunicare con un segnale (mano sul casco) al pilota o agli altri paracadutisti che va tutto bene ed attendere assolutamente una conferma di risposta prima di eseguire la procedura d'emergenza.

## La caduta libera:Aspetti fondamentali
Sebbene la caduta libera debba essere un momento di distensione e svago, possibilmente senza eccessive limitazioni, non bisogna mai dimenticare la sicurezza. Eventuali collisioni in caduta libera o low-pull, ossia le aperture a bassa quota, possono infatti trasformare in un attimo il divertimento in pericolo. È quindi importante prepararsi scrupolosamente per ciascun lancio, secondo i criteri precedentemente descritti.


### Posizioni in caduta libera
esistono molte posizioni in caduta libera. Tra le principali troviamo:

**Box position (posizione piatta o posizione «box»)**
Questa posizione è estremamente stabile e piacevole. La schiena è inarcata, le gambe sono leggermente divaricate e piegate verso l'alto con un angolo di 45-60°. Gli avambracci formano un angolo di 90° in linea con le spalle e vengono tenuti leggermente in alto. Le mani si trovano all'incirca all'altezza degli occhi.

**Tracking position (deriva)**
Questa posizione consente di percorrere grandi distanze in orizzontale. È una posizione utilizzata per separarsi da altri paracadutisti a fine lavoro in caduta libera, perchè permette di distanziarsi in breve tempo per aprire in sicurezza. 
Nei Lanci di deriva invece, il gruppo segue un leader che effettua la navigazione in deriva

Nella **posizione di deriva**, l'asse longitudinale del corpo è inclinato di circa 30° rispetto all'orizzontale, mentre le gambe sono tese fino alla punta dei piedi e leggermente divaricate, fino a larghezza spalle. La parte alta del corpo è leggermente curva e le spalle vengono spinte in avanti per poter formare un cuscinetto d'aria a livello del torace. Le braccia sono tese lungo il corpo, distanziate di circa 10 cm.

**Posizione Head Up (testa in su / in piedi)**
Nel Freefly le posizioni si differenziano principalmente in base all'orientamento del corpo.
Nelle posizioni Head Up si cade o si vola con la testa in alto. In questo caso la posizione con cui si può iniziare a praticare è quella seduta (Sit Fly), che è idonea anche per i principianti del Freefly.

**Posizione Head Down (testa in giù)**
Sono soprattutto i freeflyer più esperti che
preferiscono volare a testa in giù, perché si
tratta di una posizione relativamente difficile da iniziare a praticare. Le gambe sono normalmente divaricate lateralmente, oppure in avanti e all'indietro, per creare resistenza aerodinamica, mentre il tronco rimane in un certo senso «appeso» alle gambe.
Le braccia/mani possono essere utilizzate per fare delle prese con gli altri paracadutisti.

## Controllo dell'altitudine
È molto importante mantenere l'altitudine sempre sotto controllo. Un paracadutista deve conoscere la propria quota in ogni fase del lancio. Per il controllo dell'altitudine sono  disponibili diversi strumenti:

**Altimetri**
Esistono moltissimi modelli di altimetri, che possono essere fissati in ogni dove. Generalmente, tuttavia, l'altimetro viene attaccato al polso sinistro o al dorso della mano sinistra, oppure al pettorale o allo spallaccio tramite un fissaggio speciale. Sono oggi disponibili sul mercato altimetri con indicatore digitale e con scala in metri o piedi.

**Altimetri acustici**
Molti paracadutisti indossano piccoli strumenti nel casco che emettono un segnale acustico (ad es. un fischio) ad una determinata altitudine o a diverse quote singolarmente impostabili. In tal modo è possibile predefinire per ciascun lancio specifiche quote per la separazione, l'apertura del paracadute e/o la quota di decisione per la procedura d'emergenza.
Alcuni dispositivi, inoltre, registrano anche altri dati relativi al lancio:

- quota di lancio
- quota di apertura
- velocità di caduta libera
- durata della caduta libera
- ecc.

## Asse di lavoro e spostamenti durante il lancio

**Lanci di addestramento**
Gli allievi, in particolare, devono dimostrare di saper cadere in equilibrio stabile secondo un determinato asse, predefinito o liberamente scelto, senza compiere virate incontrollate. Per l'ottenimento della licenza occorre inoltre essere in grado di eseguire alcune figure in caduta libera (quali giri o capriole), sempre attorno ad un asse definito.
In caduta libera, a volte gli allievi tendono inizialmente a scivolare involontariamente all'indietro. Pertanto è preferibile scegliere un asse di lavoro che formi all'incirca un angolo retto rispetto alla direzione di lancio. In tal modo si evita di scivolare senza volere sopra o sotto altri paracadutisti e provocare nel peggiore dei casi una collisione.
Questo principio vale anche per i paracadutisti che si avvicinano per la prima volta al Freefly. Poiché le posizioni (soprattutto seduto o a testa in giù) inizialmente non vengono eseguite alla perfezione, molti principianti del Freefly non cadono perpendicolarmente verso il basso, ma si spostano accidentalmente in avanti o all'indietro. Per sicurezza quindi vige la regola di **scegliere sempre un asse a 90° rispetto alla direzione di lancio quando si è alle prime armi in queste discipline**

**Lanci di gruppo**
Nei lanci di gruppo è importante che tutti i membri mantengano l'asse predefinito. In caso contrario si potranno avere difficoltà nell'effettuare le figure e le formazioni stabilite. Se un videoman accompagna il lancio, dovrà essere anticipatamente deciso dove questi si posizionerà durante il lancio e da quale direzione effettuerà le riprese. Analogamente, i paracadutisti filmati dovranno mantenere il proprio asse per la buona riuscita del video.
Soprattutto nel caso di gruppi numerosi, è consigliabile decidere preventivamente la direzione che dovrà essere presa da ciascun partecipante al momento della separazione, per evitare collisioni in questa fase e durante l'apertura.

**Lanci di Tracking/Deriva/Wingsuit**
Come già accennato nella sezione relativa alle posizioni, è divertente volare per tutto il lancio nella posizione di deriva, o tracking position, e percorrere così una maggiore distanza in orizzontale.
Affinché non si verifichino collisioni con altri gruppi o paracadutisti in solitario, l'asse di spostamente deve trovarsi a 90° rispetto alla direzione di lancio. Qualora due o più gruppi che praticano il tracking lascino l'aereo nello stesso passaggio, è  particolarmente importante stabilire chiaramente gli assi di spostamento dialogando tra paracadutisti prima del lancio.

**Wingsuit**
Le wingsuit, o tute alari, sono speciali tute dove negli spazi tra le gambe e tra ciascun braccio ed il tronco sono state inserite delle alette di tessuto. Con le wingsuit è possibile raggiungere un angolo di planata di ben 2,5: 1 o più e percorrere così grandi distanze in orizzontale (diversi chilometri). Per non rischiare di allontanarsi troppo dalla zona di atterraggio, con le tute alari normalmente non si vola lungo un asse fisso, ma si compie una sorta di circuito, che dovrà essere deciso in precedenza con gli altri paracadutisti ed i piloti di lancio per evitare, da un lato, di provocare collisioni con altri paracadutisti/velivoli e, dall'altro, di entrare inavvertitamente in uno spazio aereo controllato.

## Separazione
Nei lanci in gruppo è essenziale effettuare una buona separazione prima dell'apertura del paracadute. Non esiste una quota di separazione standard. Nel determinare l'altitudine più adeguata per Ciascun caso occorre prendere in considerazione diversi fattori: dimensione della formazione, tipo di terreno, paracadutisti con poca esperienza ecc.
Quando si raggiunge la quota di separazione cessa il lavoro in caduta libera. Un segnale con le braccia indica agli altri paracadutisti che si è giunti alla quota di separazione. Dopodiché tutti i paracadutisti iniziano ad allontanarsi dal centro del gruppo verso l'esterno, mediante deriva - una procedura che può durare diversi secondi, in base alla dimensione del gruppo. È assolutamente necessario prestare attenzione a non volare troppo vicino al compagno che si è lanciato prima o dopo di sé. In altre parole non ci si deve mai separare nella direzione di avvicinamento/lancio dell'aereo, per non rischiare collisioni con altri paracadutisti. 
Prima dell'apertura del principale si frena la deriva, assumendo la posizione standard (box position), e si fa un altro segnale con le braccia.

**Errori durante la separazione**
Un errore frequente è quello di «volare sotto», cioè invece di allontanarsi dal centro della formazione con un angolo quanto più piatto possibile, a causa di un'errata posizione di deriva si finisce con un angolo estremo (> 45°) sotto un altro paracadutista e si apre il principale sotto il proprio compagno!
Anche una separazione troppo corta può essere molto pericolosa. Eventuali virate del principale durante la fase di apertura possono determinare collisioni con altri paracadutisti. È bene quindi tenere sempre d'occhio i propri compagni di lancio durante la fase di apertura ed afferrare con le mani le bretelle posteriori per essere pronti ad effettuare una manovra di evitamento in caso di necessità.

## Apertura del paracadute
La fase di apertura del paracadute è una delle più delicate del lancio. A differenza della caduta libera o del volo a paracadute aperto, il paracadutista non ha alcun controllo diretto della fase di apertura. È pertanto fondamentale seguire con attenzione il processo di estrazione ed apertura della vela.

**Controllo della vela**
Dopo il controllo dell'apertura della vela, è necessario decidere se si vuole atterrare o meno con il proprio paracadute, cioè se permetta un atterraggio in piena sicurezza. Normalmente si raccomanda di verificare i seguenti punti:

- La vela ha assunto la sua forma giusta rettangolare? 
- Le funi sono tutte ben tese/prive di attorcigliamenti o nodi?
- Lo slider è in basso?
- La vela vola dritta ed è manovrabile? Eseguire un controllo di manovrabilità per verificare la possibilità di controllare adeguatamente la vela
Se non si è convinti che sia sicuro atterrare con il proprio paracadute principale, si deve avviare immediatamente la procedura d'emergenza.


Problemi di apertura
| problemi di apertura «malfunctions» possono verificarsi nelle più diverse varianti e combinazioni.
Di seguito viene fornita una panoramica dei problemi più frequenti. In ogni caso si deve valutare
bene la situazione, mantenere la calma e cercare di risolvere il problema con fermezza e rapidità.
Si consiglia di analizzare la situazione generale nel più breve tempo possibile come segue:
~ tipo di problema corretta identificazione = corretta risoluzione

- velocità di discesa tempo disponibile per contromisure
~ contromisure attuazione con fermezza e rapidità delle nozioni apprese
    rispetto della quota di decisione 500 m/suolo


Un problema di apertura rappresenta una situazione di emergenza anche per i paracadutisti più
esperti. Se non è possibile risolvere un malfunzionamento, è importante sganciare correttamente il
principale prima di dispiegare il paracadute d'emergenza. A tal fine è stata stabilita una procedura
d'emergenza che ogni paracadutista deve obbligatoriamente conoscere. Per garantire un lancio
sicuro, ogni paracadutista responsabile deve esercitarsi periodicamente con la procedura d'emer-
genza nel simulatore d'imbracatura o semplicemente mediante esercitazioni a secco, cioè ripetendo
le manovre da eseguire. In caso di problemi di apertura si evita così di perdere minuti preziosi a
meditare su come procedere, invece di agire in modo intuitivo secondo lo schema appreso.


Nota bene: la quota di decisione per la procedura d'emergenza è 500 m/suolo!

- Guardare il cuscinetto di sgancio ed afferrarlo con la mano destra.
- Guardare la maniglia dell'emergenza ed afferrarla con la mano sinistra.
- Liberare il cuscinetto di sgancio dalla rispettiva fascetta di velcro e tirare --> distendere le
    braccia!
- Tirare la maniglia dell'emergenza --> distendere le braccia!
- Controllare il paracadute d'emergenza.
Attenzione! Se non si riesce a tirare una delle maniglie con una sola mano, aiutarsi
con l'altra mano.


Celle laterali chiuse

- Situazione: le celle esterne sono ancora
    sgonfie o solo parzialmente gonfie; il tessuto
    delle celle esterne svolazza nel vento.
- Possibili cause: soprattutto in caso di aper-
    ture lente e flosce, nella vela potrebbe non
    formarsi una pressione sufficiente a gonfiare
    completamente le celle esterne.
- Contromisure: allentare le funi di guida ed À
effettuare un normale flare diverse volte (fino al 100% del freno), per aumentare la pressione
interna della vela e «pompare» le celle laterali.
- Nota: le celle esterne possono rimanere chiuse anche solo da un lato.

Avvitamento delle funi «twist»

- Situazione: le funi di sospensione sono
    attorcigliate su se stesse, con eventuale
    intrappolamento dello slider,
- Possibili cause: i twist possono formarsi per
    le più svariate ragioni, ad esempio a causa
    di una ripiegatura asimmetrica della vela o
    delle funi. Spesso è sufficiente un movi-
    mento asimmetrico del corpo per provocare = : A”
    una rotazione del paracadute attorno al proprio asse durante l'apertura. È inoltre possibile che
    la rotazione si verifichi anche prima, quando la Pod inizia a girare all'uscita del contenitore o
    durante il dispiegamento delle funi di sospensione.
- Contromisure: rilevare la direzione di avvitamento e tentare di srotolare le funi tenendo le
bretelle con le mani ed eseguendo al contempo un movimento a forbice con le gambe (nella
direzione richiesta).
~ Nota: non utilizzare le funi di guida prima di avere risolto il twist. In seguito ad un'apertura con
avvitamento o ad un caricamento asimmetrico, la vela può essere soggetta a forti rotazioni e
perdere rapidamente quota. Se non si riesce a sbrogliare il twist entro il raggiungimento della
quota di decisione, attuare senza indugio la procedura d'emergenza.


Slider alto

- Situazione: lo slider non scivola verso il
    basso fino ai morsetti delle bretelle.
— Possibili cause: soprattutto in caso di aper-
    ture lente e flosce, nella vela potrebbe non
    formarsi una pressione sufficiente a spingere
    completamente verso il basso lo slider. Lo
    slider potrebbe comunque anche essere
    bloccato da funi attorcigliate. :
- Contromisure: allentare le funi di guida e frenare normalmente diverse volte (fino al 100 % del
    freno), per aumentare la pressione interna della vela e spingere in basso lo slider.
~ Nota: se lo slider è bloccato da funi attorcigliate, eseguire senza indugio la procedura d'emer-
genza.

Pilotino sotto il principale

- Situazione: la fune del pilotino passa davanti
    al bordo anteriore e lo stesso pilotino estrat-
tore si trova sotto la vela, oppure il pilotino è
rimasto intrappolato nelle funi di sospensione
(davanti o dietro il paracadute), con possibile
modifica del profilo della vela.
- Possibili cause: soprattutto negli equipag-
    giamenti con estrattore o in caso di aperture (etti
veloci, può capitare che il pilotino cada davanti (iù raramente a dietro) la vela e rimanga
intrappolato tra le funi.
- Contromisure: non è possibile fare nulla per districare il pilotino dalle funi di sospensione, se
    non sperare che riesca a liberarsi da solo!
- Testare l'idoneità al volo ed all'atterraggio eseguendo diversi flare e manovre di pilotaggio su
    entrambi i lati. Se l'idoneità non è garantita, avviare la procedura d'emergenza.
- Nota: in alcuni casi rari, questa situazione può compromettere la manovrabilità della vela.


Strappo nella vela

- Situazione: strappo nel tessuto del principale,
    con possibile modifica del profilo della vela o
pressione interna alla vela insufficiente.
- Possibili cause: fattori esterni possono
    provocare strappi nel tessuto (cause mecca-
    niche o chimiche, raggi UV ecc.)
- Contromisure: non è possibile alcun rimedio. {NS
- Nota: anche il lato esterno della vela po-
    trebbe presentare strappi non visibili da sotto. Se questa situazione influenza negativamente la
    capacità di pilotare e frenare la vela, eseguire la procedura d'emergenza.

Fune al di sopra della vela «line over»

- Situazione: una o più funi sono passate sopra
    la velatura, che risulta così deformata (gene-
       ralmente in modo asimmetrico) e soggetta a
       rotazioni spesso molto forti.
- Possibili cause: questo problema è spesso
    dovuto ad un'errata ripiegatura.
- Contromisure: nessun rimedio, eseguire la
    procedura d'emergenza. :
- Nota: normalmente un «line over» determina una forte rotazione incontrollabile della vela, che
    inizia a scendere a gran velocità facendo perdere rapidamente quota al paracadutista. In questi
    casi decidere senza indugio ed attuare la procedura d'emergenza.

Torcia «streamer»

- Situazione: le funi sono tese, lo slider è
    visibile, ma la vela non si apre.
- Possibili cause: funi di sospensione attorci-
    gliate bloccano lo slider.
- Contromisure: cercare brevemente di risol-
    vere il problema trazionando verso il basso
    entrambe le bretelle posteriori, in modo
    simmetrico.
- Nota: a causa dell'alta velocità di discesa, il paracadutista de deve reagire rapidamente Se dopo
qualche tentativo il principale non si apre, avviare la procedura d'emergenza.


Blocco del sacco «bag-lock»

- Situazione: le funi si tendono, il sacco
    interno (Pod) ed il pilotino estrattore sono
visibili, ma non si intravede il tessuto della
vela principale. Quindi le funi di sospensione
iniziano a girare.
- Possibili cause: funi o elastici attorcigliati
    impediscono l'apertura della Pod.
- Contromisure: non è possibile esercitare
    alcuna influenza diretta sulla situazione, quindi non resta che eseguire la procedura d'emer-
    genza.
- Nota: a causa dell'alta velocità di discesa, il paracadutista perde quota molto rapidamente e
    deve reagire prontamente.

Ferro di cavallo «horse shoe»

- Situazione: parte della vela, il pilotino
    estrattore o la fune di collegamento del pi-
    lotino si sono aggrovigliati al paracadutista,
    oppure il contenitore del principale si è
aperto involontariamente ed il pilotino
«hand-deploy» si trova ancora nella tasca.
La Pod saltella nella depressione generatasi
dietro il paracadutista (area sottovento) ed ie.
alla fine la vela inizia ad aprirsi. Le funi di sospensione sono completamente o parzialmente tese.
- Possibili cause: in seguito ad una posizione instabile in caduta libera, durante l'apertura è pos-
    sibile che il pilotino estrattore o la fune di collegamento rimangano aggrovigliati al paracadu-
    tista, Un'apertura involontaria del contenitore del principale può essere dovuta a loop difettosi
    (allentati) o all'inavvertita estrazione dello spinotto «pin».
- Soluzione: se si trova ancora nella tasca, lanciare il pilotino estrattore «hand-deploy» nel flusso
    d'aria. Altrimenti tentare brevemente di liberare il pilotino o la relativa fune di collegamento.
- Nota: a causa dell'alta velocità di discesa, il paracadutista perde quota molto rapidamente e
    deve reagire prontamente avviando la procedura d'emergenza.


Pilotino sottovento/a! traino «pilot chute in tow»

- Situazione: il pilotino estrattore si trova
    sopra il paracadutista, ma non apre il conte-
    nitore del principale.
- Possibili cause: il pilotino estrattore si trova
    nell'area di depressione dietro il paracadu-
tista «lee» e non riceve un afflusso d'aria
sufficiente. Può anche verificarsi un blocco
del pin o della fune di collegamento.
- Contromisure: lanciando un'occhiata alle proprie spalle, verificare se il pltino è è uscito e
    l'apertura è in corso. Modificando la posizione del corpo (inclinazione verso destra/sinistra
attorno all'asse longitudinale) è possibile influenzare positivamente l'afflusso d'aria al pilotino.
Dare qualche colpo con il gomito al contenitore del principale, per liberare la fune di collega-
mento bloccata.
- Nota: a causa dell'alta velocità di discesa, il paracadutista perde quota molto rapidamente. Se
    il principale non si apre né modificando la posizione, né dando qualche colpo al contenitore,
    avviare la procedura d'emergenza.

Rottura funi di sospensione

- Situazione: una o più funi di sospensione
    sono strappate, con eventuale modifica del
    profilo della vela.
- Possibili cause: danno meccanico o usura
    delle funi. Caricando le funi in modo non
    uniforme all'apertura (in seguito ad un
    ripiegamento non corretto) o a causa di
    aperture involontarie dovute a velocità
    elevate (Freefly), le funi possono essere fortemente sollecitate e rompersi,
- Contromisure: non esiste alcuna possibilità di influire direttamente su questa situazione.
- Nota: testare l'idoneità al volo ed all'atterraggio eseguendo diversi flare e manovre di pilotaggio
    su entrambi i lati, Se l'idoneità non è garantita, avviare la procedura d'emergenza.


Rottura comandi (funi di guida)

- Situazione: una o entrambe le funi di guida sono strappate, con eventuale conseguente virata
    della vela.
— Possibili cause: danno meccanico o usura delle funi. Caricando le funi in modo non uniforme
    all'apertura (in seguito ad un ripiegamento non corretto) o a causa di aperture involontarie
    dovute a velocità elevate (Freefly), le funi possono essere fortemente sollecitate e rompersi.
Inoltre, le funi di guida tendono col tempo a torcersi ed accorciarsi, con conseguente aumento
della sollecitazione durante l'apertura.
- Contromisure: non esiste alcuna possibilità di influire direttamente su questa situazione.
- Nota: in caso di funi di guida rotte è possibile pilotare/atterrare azionando le bretelle poste-
riori. In caso di dubbio o di lanci di addestramento, avviare la procedura d'emergenza.

Comando sbloccato «toggle fire»

- Situazione: la vela inizia a virare durante o subito dopo l'apertura.
- Causa: è stato inavvertitamente rilasciato il mezzo freno di un comando (fune di guida).
- Contromisure: afferrare immediatamente l'altro comando e sbloccare anche qui il mezzo freno.
    Se necessario, trazionando verso il basso le bretelle posteriori è possibile tentare di rallentare
    0 fermare temporaneamente la rotazione.
— Nota: se non si riesce a fermare la rotazione e non viene garantita la possibilità di manovrare e
frenare la vela, avviare la procedura d'emergenza.

Funi di sospensione annodate

- Situazione: una o più funi di sospensione sono annodate e non scendono diritte dalla vela ai
    rispettivi morsetti, con possibile rotazione incontrollata della vela.
- Possibili cause: ripiegatura non corretta o evento casuale.
- Contromisure: cercare di disfare i nodi trazionando le bretelle.
- Nota: in caso di forte rotazione della vela, il paracadutista perde rapidamente quota. Se dopo
    alcuni tentativi non si riesce a risolvere la situazione, avviare la procedura d'emergenza.

Biocco dei comandi (mezzo freno annodato)

- Situazione: uno o entrambi i mezzi freni delle funi di guida sono annodati e non si riesce a
    sbloccarli (o solo parzialmente).
- Possibili cause: sistemazione non corretta delle sovralunghezze (eccedenze) nei mezzi freni.
- Contromisure: cercare di sciogliere il nodo; è eventualmente possibile pilotare/atterrare azio-
    nando le bretelle posteriori. In caso di dubbio, avviare la procedura d'emergenza.
- Nota: in caso di forte rotazione della vela, il paracadutista perde rapidamente quota. Se dopo
    alcuni tentativi non si riesce a risolvere la situazione, avviare la procedura d'emergenza.


Impossibile trovare la maniglia

- Situazione: non si riesce a trovare la maniglia del principale/pilotino estrattore.
- Possibili cause: la maniglia potrebbe essersi staccata dal relativo sistema di fissaggio oppure
    l'imbracatura si è dislocata.
- Contromisure: cercare di trovare la maniglia tastando lungo l'imbracatura.
- Nota: poiché la velocità in caduta libera non è stata ridotta, si deve agire rapidamente. Se dopo
    una breve ricerca non si riesce a trovare la maniglia, avviare la procedura d'emergenza.

Maniglia dura «hard pull»

- Situazione: non si riesce a tirare la maniglia o i! pilotino estrattore.
- Possibili cause: blocco della maniglia o del pilotino estrattore.
- Contromisure: tentare di tirare la maniglia
    con due mani o di esercitare un effetto leva
    con il gomito.
- Nota: poiché la velocità in caduta libera non
    è stata ridotta, si deve agire rapidamente.
    Se dopo una breve ricerca non si riesce a
trovare la maniglia, avviare la procedura
d'emergenza.

Due paracadute aperti
In seguito ad un'errata impostazione dell'AAD, ad una manipolazione non corretta o ad influenze
esterne possono aprirsi entrambe le vele (principale ed emergenza). In questo caso si differenziano
le situazioni sotto descritte.

Attorcigliamento di principale-emergenza «main/reserve entanglement»
Le due vele sono attorcigliate l'una con l'altra.

- Non sganciare Il principale subito o comunque non troppo presto (è possibile che il problema si
    aggravi).
- Tentare di sciogliere l'attorcigliamento agendo sulle bretelle e sui comandi.
    Provare tutto il possibile!
- Un attorcigliamento fra paracadute principale e d'emergenza può essere risolto solo raramente.
    Di conseguenza questa situazione deve essere assolutamente evitata (controllo del materiale e
    procedura corretta).



Biplano «biplane»
Le due vele si trovano l'una dietro o sopra l'altra.
Normalmente il paracadute principale è davanti
e quello d'emergenza dietro.
~ Non separare un biplano stabile.
~ Pilotare lentamente e con estrema cautela la
vela anteriore. Attenzione: non sganciare le
funi di guida dalla vela posteriore.

- Non eseguire il flare all'atterraggio, ma
    frenare solo leggermente la vela anteriore (capriola d' atterraggi)
- Se le vele non sono esattamente una dietro l'altra, guidare la vela posteriore con le bretelle po-
    steriori, cercando di portarla dietro quella anteriore oppure su un lato per procedere in modalità
    «side-by-side».


Vele fianco a fianco «side-by-side»
Le due vele si trovano una accanto all'altra.
Se non vi sono rischi di aggrovigliamento delle
vele (incluso il pilotino estrattore), eseguire la
procedura seguente.

- Disconnettere I'RSL, se il tempo e la quota
    lo consentono.
~ Sganciare il principale.
~ In caso contrario, pilotare lentamente la
vela dominante (normalmente il principale)
con estrema cautela, facendo in modo che
eserciti pressione sulla seconda vela e la
induca a curvare. Le vele devono essere co-
stantemente a contatto. In tal modo si evita
che la situazione degeneri in un Down-plane.
Nella seconda figura si vede come il principale (bianco e rosso) venga allontanato con la fune
di guida sinistra dal paracadute d'emergenza (azzurro). Si tratta di una situazione pericolosa,
che può determinare un Down-plane.
~ Non rilasciare le funi di guida e pilotare con le bretelle posteriori, Se il rilascio è già avvenuto,
pilotare con mezzo freno.
- Non eseguire il flare all'atterraggio, ma frenare solo leggermente la vela dominante (capriola
d'atterraggio).



Due vele rivolte verso terra «down-plane»
Le due vele perdono la configurazione «side-
by-side» e si pongono in verticale l'una sotto
l'altra. Se non vi sono rischi di aggrovigliamento
delle vele (incluso il pilotino estrattore), proce-
dere come spiegato sotto.

- Se presente, disconnettere l'RSL (se il
    tempo e la quota lo consentono).
- Sganciare il principale.
- In caso contrario, tentare di avvicinare le due vele e disporle una accanto all'altra «side-by-
    side», pilotandole con le bretelle posteriori interne. Quanto più vicine saranno tra loro, tanto più
    orizzontale sarà il loro volo.

Traino
Può succedere di trovarsi sotto una vela completamente aperta e con la seconda non (comple-
tamente) aperta a causa della bassa velocità. In questo caso si differenziano le situazioni sotto
descritte.
Pilotino estrattore e/o funi e/o Pod sono caduti fuori dal contenitore:

- non rilasciare i comandi della vela aperta,
    per mantenere la velocità quanto più bassa
    possibile
- tirare verso di sé con grande cautela la vela
non ancora aperta utilizzando le rispettive
funi
- stringere tra le gambe o tenere con una
mano il pilotino estrattore e/o la Pod e con
l'altra continuare a pilotare la vela aperta
- in ogni caso, evitare che la seconda vela si apra.
Paracadute principale portante ed emergenza parzialmente aperto al traino:
— non recuperare l'emergenza
- provocare l'apertura dell'emergenza scuotendo le bretelle (evitare un'apertura incontrollata
vicino a terra)
- adattare il proprio assetto alla situazione creatasi (due paracadute aperti).
Paracadute d'emergenza portante e principale parzialmente aperto al traino:
- non recuperare il principale
- disconnettere eventualmente I'RSL (se il tempo e la quota lo consentono)
- Sganciare il principale se non si provocano attorcigliamenti.



Controllo dello spazio aereo
Dopo avere controllato la vela, è importante effettuare un accurato controllo dello spazio aereo,
osservando attentamente gli altri paracadutisti ed eventualmente gli altri velivoli nelle vicinanze.
In particolare nei lanci di gruppo sussiste sempre il pericolo di collisioni durante e dopo l'apertura.
Si raccomanda quindi di pilotare subito la propria vela trasversalmente alla direzione dell'aereo al
momento del lancio, finché tutti i paracadutisti programmati per quel passaggio non hanno aperto
il proprio paracadute. Per poter eseguire questa manovra quanto più rapidamente possibile è neces-
sario utilizzare le bretelle posteriori. In tal modo è possibile evitare collisioni tra paracadutisti in
caduta libera e paracadute aperti.
Se due vele aperte si trovano in rotta di collisione, entrambi i paracadutisti devono virare verso
destra! Anche in questo caso occorre effettuare la manovra con le bretelle posteriori, perché non
si ha ancora avuto il tempo di afferrare i comandi.
Ovviamente si dovrà continuare a monitorare lo spazio aereo nel corso dell'intero volo a para-
cadute aperto. Per evitare collisioni, occorre rispettare le semplici regole di precedenza seguenti.

- Se due paracadute volano uno contro l'altro, alla medesima quota, dovranno entrambi virare
    alla propria destra.
- Il paracadutista che si trova alla quota più bassa ha la precedenza, perché non è in grado di
vedere un'eventuale vela sovrastante.
- Il paracadute più veloce ha la precedenza.
Se prima dell'atterraggio si taglia la strada ad un altro paracadute, ciò può provocare aree di
turbolenza ed influenzare negativamente il profilo di tale vela. È pertanto importante rispettare lo
scaglionamento di avvicinamento e conformarsi quanto prima all'ordine previsto.
Nota bene: il lancio termina quando si tocca nuovamente terra con entrambi i piedi.
È quindi fondamentale: piena concentrazione durante tutta la fase di volo a paracadute aperto!

Collisioni/attorcigliamenti delle vele
Naturalmente è preferibile cercare di evitare preventivamente ogni collisione con il paracadute
aperto e si dovrà tentare fino all'ultimo di schivare un'eventuale vela in rotta di collisione con l'au-
silio delle bretelle posteriori. Se invece la collisione è inevitabile, i suggerimenti seguenti possono
essere di importanza vitale.

- Evitare assolutamente il contatto corporale o una collisione diretta con il corpo dell'altro
    paracadutista.
- Se si vola contro le funi dell'altro paracadute, stendere le gambe ed il braccio destro (posizione
    X), per evitare di passarvi attraverso. Proteggere la maniglia dell'emergenza ed il cuscinetto
    di sgancio con il braccio sinistro È sufficiente coprire le maniglie coperte e premerle contro il
    corpo, senza afferrarle.

©


- In caso di collisione, i paracadutisti coinvolti devono assolutamente comunicare tra loro. Se
    ciò avviene oralmente, è tassativamente richiesto l'uso di espressioni positive e non negative.
    Quindi non si dovrà dire «non stare appeso», perché nelle situazioni di stress l'attenzione non
    è così elevata e si potrebbe sentire solo le ultime parole (quindi «rimani appeso» invece di
    «non sganciare»).
- Entrambi i paracadutisti devono disconnettere il rispettivo RSL, se presente.
- Tentare di liberarsi dall'aggrovigliamento, proteggendo al contempo le proprie maniglie. In
    queste situazioni i coltelli «hook knive» sono molto utili! Prestare tuttavia attenzione a cosa si
taglia!

Aggrovigliamento a livello delle vele
Il paracadutista che si trova sopra cerca di liberare quanto possibile il viso, le bretelle e le funi di
guida dalla vela.
Il paracadutista che si trova sopra tenta di pilotare il proprio paracadute in modo controllato e
frenato (un avanzamento limitato diminuisce la resistenza aerodinamica, riducendo in tal modo il
rigonfiamento del paracadute inferiore).

- Ad una quota superiore a 300 m/suolo, il paracadutista in basso sgancia il principale ed avvia
    l'apertura dell'emergenza.
- Ad una quota inferiore a 300 m/suolo, nessuno dei due paracadutisti sgancia il principale.
    + || paracadutista in basso comunica a quello più in alto di tenersi stretto a lui o di rimanere
       con lui.
    + || paracadutista in alto cerca di tenersi stretto in qualche modo a quello in basso e di volare/
       atterrare applicando, se possibile, il freno al proprio paracadute.
    + All'atterraggio entrambi i paracadutisti compiono una capriola d'atterraggio.

Aggrovigliamento nelle funi
Il paracadutista sopra protegge le proprie maniglie e cerca di liberarsi dall'aggrovigliamento.

- Ad una quota superiore a 300 m/suolo, il paracadutista in basso comunica a quello in alto che
    deve sganciare il suo principale (in caso di funi tese, il paracadutista in alto vi cadrà attraverso
    in modo relativamente facile, mentre la situazione può peggiorare in caso di aggrovigliamento
    con funi allentate).
- Ad una quota superiore a 300 m/suolo, il paracadutista in basso sgancia il suo principale ed
    avvia quindi l'apertura dell'emergenza.
- Ad una quota inferiore a 300 m/suolo, nessuno dei due paracadutisti sgancia il principale.
    Entrambi i paracadutisti tentano di volare possibilmente in modo controllato o aprono eventual-
    mente anche l'emergenza (quanta più vela, tanta più resistenza e quindi tanto più lenta sarà la
    caduta).



Controllo della posizione rispetto al suolo
Dopo avere accertato che il proprio paracadute può volare e che non sussiste pericolo di collisioni è
necessario orientarsi rispetto alla propria meta. Naturalmente è possibile che la zona di atterraggio
non si trovi proprio di fronte a sé. In questo caso, si consiglia di guardarsi attorno, gettando lo
sguardo a lato e dietro di sé.
Dopo avere identificato la zona di atterraggio e constatato da dove viene il vento, conviene
raggiungere il più rapidamente possibile la zona che si trova sul lato sopravvento dell'area di atter-
raggio, dove è possibile ridurre la quota della propria vela per iniziare l'avvicinamento.
Prima di effettuare un lancio su un nuovo circuito d'atterraggio, si raccomanda di informarsi
assolutamente circa la posizione di questa zona in funziona del vento.

Volo a paracadute aperto
| paracadute diventano sempre più performanti, ossia più maneggevoli e soprattutto più veloci. Con
il rapido sviluppo di nuovi tipi di paracadute è purtroppo aumentato il numero di incidenti con para-
cadute aperto. Pertanto bisogna prendere molto seriamente la vecchia massima del paracadutismo
secondo cui un lancio non è terminato finché non si è con entrambi i piedi per terra! Una perdita di
concentrazione o troppa baldanza possono provocare rapidamente un incidente.
Nei primi lanci è importante acquisire dimestichezza con un (nuovo) paracadute. In questo
caso è consigliabile aprire il paracadute ad una quota leggermente più alta rispetto a quella abituale,
in modo da avere tempo a sufficienza prima dell'atterraggio per scoprire le sue caratteristiche di
volo. Nei lanci di acclimatamento occorre concentrarsi soprattutto sul volo a paracadute aperto,
senza necessariamente combinarlo con lanci in formazione o di precisione. Finché non si acquisisce
una buona padronanza della propria vela è bene astenersi assolutamente da atterraggi in una zona
particolarmente piccola.
Il rischio di collisioni è presente non solo direttamente dopo l'apertura o nei lanci in forma-
zione. Non è quindi sufficiente eseguire il controllo dello spazio aereo solo dopo l'apertura, ma si
dovrà sempre avere consapevolezza di dove si trovano gli altri paracadutisti durante l'intero volo
a paracadute aperto. Solo in questo modo è possibile evitare tempestivamente una possibile colli-
sione. Anche in questo caso valgono le regole di precedenza menzionate nella sezione «Controllo
dello spazio aereo», p. 202.



Pilotaggio
Non frenato, cioè senza alcuna azione a livello delle funi di guida o delle bretelle, un paracadute
ad ala vola con una velocità di avanzamento di ca. 10-12 m/s ed una velocità di caduta di ca.
4-5 m/s. La traiettoria di volo è rettilinea e stabile. Se la vela tende a virare, è possibile che il
paracadutista abbia assunto una posizione asimmetrica nell'imbracatura oppure che i comandi non
presentino la stessa impostazione.
| moderni paracadute ad alte prestazioni hanno normalmente un angolo d'assetto più ampio e
non solo volano più veloci, ma presentano anche un angolo di planata più ripido rispetto ai paraca-
dute per allievi ed intermedi.
Evitare brusche manovre al di sotto della quota di decisione (500 m), perché virate a strappi
o esercizi di stallo potrebbero provocare un avvitamento delle funi e produrre dei twist. Se non è
possibile risolvere tali situazioni, si deve sempre disporre di tempo a sufficienza per la procedura
d'emergenza. Inoltre, eventuali virate ripide a bassa quota potrebbero indurre l'AAD ad aprire intem-
pestivamente l'emergenza, finendo così con due paracadute aperti.

Pilotaggio con i comandi (funi di guida)

Posizioni di frenata
Per frenare un paracadute ad ala si interviene abbassando il bordo d'uscita (posteriore) della vela
con le funi di guida, modificando in tal modo il flusso d'aria lungo il paracadute.
Trazionando le due funi di guida fino all'altezza delle spalle la vela risulta frenata di circa il
25 %. In assenza di vento o con un lieve vento da dietro, questa posizione offre il migliore angolo
di planata e consente di percorrere la maggiore distanza.
Con vento a raffiche, pilotare le moderne vele in modo veloce, ma prestando attenzione a
compiere cambi di direzione senza strappi. Si raccomanda di evitare brusche manovre.
Trazionando le funi di guida fino all'altezza del busto la vela è frenata al 80-90% circa, con
un dimezzamento della velocità di avanzamento rispetto alla piena velocità. Anche la velocità di
discesa si riduce a ca. 2-3 m/secondo. In caso di forte vento da dietro, questa posizione del freno
permette di percorrere la maggiore distanza.
Quando le funi di guida vengono trazionate fino all'altezza delle anche, la vela cessa quasi
completamente di avanzare, pur mantenendo una traiettoria stabile e rimanendo ancora abbastanza
controllabile. La velocità di discesa invece aumenta. Continuando a trazionare verso il basso le funi
di guida la discesa diventa più marcata e la condotta di volo diventa instabile.
Frenando la vela completamente (freno al 100%), cioè trazionando al massimo le funi di guida
verso basso, la vela perde la propria portanza e a seconda del tipo di vela può ribaltarsi all'indietro
o formare un ferro di cavallo. La velocità di discesa in questo momento è molto elevata. Per
normalizzare la condotta di volo, occorre rilasciare in modo uniforme i comandi fino al 75-80 % di



freno, consentendo in tal modo alla vela di riprendere velocità e di uscire dallo stallo aerodinamico.
Attenzione! Sollevando repentinamente le funi di guida o lasciando andare i rispettivi comandi,
la vela prende rapidamente velocità. A causa della propria inerzia, il paracadutista non accelera
così rapidamente e può ritrovarsi, nel peggiore dei casi, con la vela davanti o persino dietro di sé.
Questa manovra può inoltre provocare avvitamenti delle funi «line twist» o determinare la chiusura
di alcune celle, pertanto non va mai eseguita al di sotto della quota di decisione per la procedura
d'emergenza (500 m/suolo). Dopo qualsiasi brusca manovra deve essere tassativamente eseguito
un controllo della vela.
Lo stallo aerodinamico viene provocato da una rapida e brusca trazione verso il basso di
entrambe le funi di guida. Il paracadute si ferma improvvisamente, mentre il paracadutista oscilla
in avanti, finendo davanti alla vela, a causa della propria inerzia, e genera in tal modo artificialmente
un angolo d'incidenza maggiore. Questo nuovo angolo d'incidenza sviluppa in brevissimo tempo una
portanza elevata, seguita da una rapida perdita di portanza con stallo aerodinamico del paracadute
in seguito all'azzeramento della velocità di avanzamento, con ribaltamento all'indietro del paraca-
dute. Per contrastare questa situazione, anche in questo caso occorre sollevare lentamente le funi
di guida fino a circa il 75-80 % di freno. Si raccomanda ugualmente di non rilasciare bruscamente
i comandi e di non eseguire la manovra a bassa quota.

Virate
Per virare senza applicare il freno occorre tirare verso il basso una sola fune di guida. Quanto più
si traziona la fune, tanto maggiori saranno l'inclinazione laterale della vela e la perdita di quota. Il
paracadute entra in una cosiddetta spirale ripida. La prima virata di 360° è ancora relativamente
lenta, tuttavia ad ogni ulteriore virata si registra un aumento della velocità di virata e della perdita
di quota, fino al raggiungimento dei valori massimi. A causa della perdita di quota che comportano,
queste spirali ripide non vanno eseguite a bassa quota.
Le virate con paracadute frenato sono molto meno pericolose. Le cosiddette virate «negative»
permettono di curvare anche a bassa quota, senza subire una pericolosa perdita di quota. Con un
angolo di inclinazione praticamente nullo, la vela compie una curva arrotondata, quasi piatta. Le
virate negative si effettuano lavorando alternativamente con le funi di guida (con vela frenata). Per
virare a destra è necessario sollevare leggermente la fune di guida sinistra, tirando un po' più in
basso quella destra. Quando il paracadute è fortemente frenato (100% di freno), ricordare che
trazionando ulteriormente verso il basso una fune di guida si può causare uno stallo aerodina-
mico unilaterale, con possibili gravi conseguenze soprattutto in prossimità del suolo. La tecnica di
pilotaggio con virate negative si è dimostrata utile soprattutto nella fase di avvicinamento prima
dell'atterraggio.



Pilotaggio con le bretelle posteriori
Esercitando una trazione simmetrica verso
il basso su entrambe le bretelle posteriori è
possibile ridurre l'angolo d'assetto del paraca-
dute. Analogamente a quanto avviene frenando \ / |
leggermente con le funi di guida, l'angolo di 4
planata si appiattisce. Continuando a trazionare
le bretelle posteriori diminuisce anche la velo-
cità di avanzamento, con il rischio di provocare,
persistendo, uno stallo aerodinamico.
Rispetto all'uso dei comandi, pilotare il 4
paracadute con le bretelle posteriori offre il
vantaggio di mantenere il profilo della vela
pressoché invariato, senza quindi generare ulte-
riore resistenza. Tuttavia, poiché devono essere
trazionate contemporaneamente anche le funi- J
celle Ce De le funi di guida, il pilotaggio con
le bretelle posteriori richiede più forza. Inoltre, con le funi di guida è possibile pilotare la vela in
modo più preciso. È tuttavia importante esercitarsi nel pilotare con le bretelle posteriori, per poter
eventualmente schivare prontamente dopo l'apertura un eventuale paracadute in avvicinamento,
senza dover prima sbloccare i mezzi freni. In caso di problemi alle funi di guida (bloccate o strap-
pate), il paracadute può essere pilotato anche con le bretelle posteriori, nonché frenato in parte
tirando contemporaneamente in basso entrambe le bretelle. Per queste manovre è tuttavia richiesta
una forza maggiore rispetto al pilotaggio con le funi di guida. In caso di dubbio si raccomanda di
eseguire la procedura d'emergenza.


Virata con fune di guida


Virata con bretella anteriore


Virata con bretella posteriore

Pilotaggio con le bretelle anteriori
Trazionando le due bretelle anteriori è possibile ridurre l'angolo d'incidenza della vela, con conse-
guente aumento della velocità di avanzamento e di quella discesa. In caso di vento contrario
molto forte si tratta dell'unica possibilità a disposizione per aumentare la velocità di avanzamento
e procedere controvento. Tuttavia prima dell'atterraggio le bretelle devono essere rilasciate con
sufficiente tempestività, per evitare di giungere al suolo senza freni, È ovvio inoltre che durante le
manovre di pilotaggio con le bretelle anteriori non si dovranno mai lasciare i comandi delle funi di
guida. Tirando in basso una sola bretella anteriore si produce una spirale ripida estrema. Questa
manovra non deve mai essere eseguita a bassa quota senza un'esperienza ed un addestramento
adeguati.



Pilotaggio con il corpo e l'imbracatura
| paracadute ellittici con un elevato carico alare, virata con imbracatura
sono sensibili a dislocazioni del peso o ad un Bordo d'uscita
assetto asimmetrico nell'imbracatura e possono Bordo
quindi essere pilotati abbastanza bene in questo ‘9000
modo. Poiché il profilo della vela subisce solo
una minima deformazione è possibile effet-
tuare spirali ripide estremamente efficaci con
un forte aumento della velocità. Rimanendo
invariato, il profilo è inoltre meno soggetto ad
influssi esterni in caso di turbolenze. Un incon-
veniente da ricordare, tuttavia, è che con una
posizione asimmetrica nell'imbracatura queste
vele iniziano a girare rapidamente all'apertura.


Virata con imbracatura (vista da davanti)

Avvicinamento a terra

Gircuito di atterraggio
La procedura di avvicinamento, il circuito di atterraggio, trae origine da quella usata generalmente
nell'aviazione ed include tre fasi: il Downwind, Base ed il Final. In ogni centro di lancio vigono
disposizioni diverse relativamente all'avvicinamento ed al circuito di atterraggio (ad esempio, se il
Circuito va eseguito con virate a destra o a sinistra). Prima del primo lancio su una zona che non si
conosce è quindi indispensabile informarsi bene sul circuito di atterraggio.

- Downwind: il tratto sottovento viene percorso parallelamente alla direzione del vento, con il
    vento alle spalle. A una quota di 200-300 m, si attraversa la zona di atterraggio, leggermente
    obliqui, per ca. 100-150 m. Si percorre quindi il tratto sottovento fino a trovarsi a circa
    100-150 m dietro il bersaglio.
- Base: si effettua quindi una virata di 90° e si inizia a percorre il tratto base, perpendicolari al
    vento. A seconda della forza del vento, in questo tratto è possibile ridurre la quota azionando
       il freno al 30-60% oppure effettuando virate ad S. Giunti ad un determinato punto, posto
    nella direzione del vento dietro la zona di atterraggio ed a circa 100-150 m da quest'ultima, si
    compie un'altra virata in direzione del bersaglio. Ci si trova ora ad una quota di ca. 80 metri.
- Final: se le precedenti tappe del circuito sono state eseguite correttamente, nel finale non è
    più necessario eseguire virate ad S. Se tuttavia la propria quota risulta ancora troppo alta, è
    possibile correggerla effettuando virate ad S con vela frenata e con la massima cautela, oppure
    frenando la vela. Prestare attenzione a non ostacolare con le proprie virate ad S altri paracadu-
    tisti che si trovano nella fase finale.

©



Attenzione! Le indicazioni di quota riportate in questa figura variano in base al peso del paracadu-
tista, al tipo di vela ed alle condizioni del vento. Ad esempio, in caso di vento particolarmente forte,
le virate sulla zona di atterraggio saranno più strette, i tratti sottovento e base saranno più corti e
l'angolo di avvicinamento più ripido.


Circuito di atterraggio con paracadute ad ala
Downwind (quota di ca. 200-300 m)


ca. 100-150 m
dietro it bersaglio
ca. 100-150 m
a lato del bersaglio
Base


Punto finale @
(quota di ca. 80 m) Final Bersaglio
«EI > «n Direzione del vento


Downwind

Final,

#### "-


Nota bene: se in seguito ad una stima errata si giunge nel tratto finale ad una quota troppo elevata, è
necessario dirigersi verso una zona di atterraggio alternativa più lontana. Non frenare mai in nessun
caso la vela completamente (100% o più), né tentare una virata estrema per correggere la quota!



Influssi esterni
Il vento influenza naturalmente in modo significativo la velocità di volo del paracadute, che si muove
attraverso e con le masse d'aria. La velocità propria della vela «airspeed» e la velocità delle masse
d'aria concorrono a determinare la velocità rispetto al suolo «groundspeed».
Oltre alle correnti d'aria orizzontali, anche le correnti ascensionali e discendenti possono
complicare l'avvicinamento al suolo. La terra assorbe i raggi solari in modo diverso a seconda delle
caratteristiche orografiche. Il disegno mostra le tipiche superfici che determinano la formazione di
correnti ascensionali (termiche) e discendenti ed i relativi effetti sulla traiettoria di avvicinamento.


Corrente
ascensionale
(termica)
ì t


L orrente
dd discendente


Volo planato con inflyss; SSi toy,.
Wii


terreno pietroso, case campi coltivati corsi alberi, prati strade sabbia
d'acqua

Atterraggio
L'atterraggio, detto anche flare, non è altro che uno stallo dinamico attentamente pilotato e tempo-
ralmente regolato in modo che il paracadutista atterri esattamente nel momento in cui è disponibile
la massima portanza. Questo istante si verifica subito prima dello stallo dinamico. Occorre quindi
prestare attenzione a non iniziare il flare troppo in alto.
L'atterraggio dovrà essere fatto possibilmente controvento ed in una zona di atterraggio che
garantisca uno spazio libero adeguato per muoversi, a seconda del tipo di vela. Affinché il paraca-
dute rallenti correttamente, è importante che vi sia una velocità sufficiente, cioè la vela non dovrà
più essere frenata negli ultimi 30-50 metri.
A circa 3 metri dal suolo entrambe le funi di guida vengono trazionate completamente verso
il basso, in modo che subito prima o al momento dell'atterraggio il freno sia al 100%. Eseguendo
correttamente la procedura di atterraggio con frenata graduale «flare», la velocità di avanzamento
e quella di discesa risultano praticamente nulle. Se si inizia questa manovra ad una quota troppo
alta, può verificarsi uno stallo aerodinamico e la vela potrebbe ribaltarsi, creando una situazione
estremamente pericolosa. In questo caso occorre rilasciare leggermente le funi di guida (fino a
circa l'80 % di freno). A seconda della velocità di discesa, si raccomanda sempre in questi casi di
effettuare un atterraggio con capriola.


Attenzione! In caso di stallo dinamico in prossimità del suolo, non alzare o rilasciare repentinamente
in nessun caso i comandi, altrimenti il paracadute accelera in avanti ed il movimento oscillatorio
pendolare potrebbe avere conseguenze fatali per il paracadutista! Naturalmente è sempre possibile
atterrare con il freno al 50-75%. La velocità di discesa, tuttavia, sarà commisuratamente più
elevata, a seconda del vento e del tipo di velatura. Generalmente questi atterraggi sono sempre
un po' più duri rispetto ai normali atterraggi con frenata graduale. Senza indugi si dovrà dunque
effettuare in questi casi una capriola d'atterraggio.
Si raccomanda di evitare brusche manovre di pilotaggio nella fase finale. Eventuali correzioni
vanno eseguite con dolcezza e con la massima attenzione (frenata del paracadute). È importante
mantenere costantemente sotto controllo lo spazio aereo, per evitare tempestivamente avvicina-
menti pericolosi.
Punti importanti da osservare per un atterraggio sicuro.

- || paracadute deve trovarsi in uno stato stazionario, cioè la vela non è frenata o accelerata, né
    si trova in virata, perché ciò può determinare pericolosi effetti pendolo.
~ Non dirigersi verso ostacoli nel tratto finale.
~ Frenare la vela in modo simmetrico; in caso di flare eccessivamente alto, rilasciare solo legger-
    mente le funi di comando.
~ Se possibile, atterrare controvento. In linea di principio è comunque più sicuro un atterraggio
    con il vento da dietro o laterale rispetto ad una ripida virata ad una quota troppo bassa contro-
    vento.
In caso di vento forte, per evitare di essere trainati al suolo dal paracadute dopo l'atterraggio, con
il rischio di subire lesioni o danni materiali, si raccomanda di trazionare completamente una fune di
guida immediatamente dopo avere toccato terra. Se necessario, aiutarsi con l'altra mano.



Atterraggio duro
Sebbene normalmente l'atterraggio con il paracadute ad ala si svolga dolcemente, è bene sapere
eseguire la cosiddetta capriola d'atterraggio o capovolta (anche detta PLF o roulé-boulé), soprat-
tutto quando il contatto con il suolo è più duro del previsto (ad esempio, quando si atterra con vento
alle spalle, con flare troppo alto, schivando ostacoli o con forti correnti discendenti ecc.).
Nei suddetti casi, prima dell'atterraggio riunire i piedi e le gambe, con le ginocchia legger-
mente piegate. Girare leggermente le anche nella direzione di caduta. L'obiettivo è evitare un
contatto duro al suolo per le ginocchia, le mani ed i gomiti, oltre che per la testa.
La figura seguente mostra le posizioni da assumere nella capriola d'atterraggio:


Atterraggi particolari
Qualsiasi atterraggio al di fuori della zona prestabilita è speciale e può essere accompagnato da
un maggiore rischio. Potrebbe non essere più possibile evitare eventuali ostacoli e bisogna quindi
proteggersi adottando un idoneo comportamento ed una posizione di atterraggio corrispondente.
Atterraggio su alberi

- Avvicinarsi controvento
- Incrociare le gambe e premerle l'una contro l'altra
- Frenare la vela, quindi all'ultimo istante e con la vela frenata proteggersi il viso con i pugni
    serrati ed il petto con i gomiti
- Prepararsi per una capriola d'atterraggio se la vela affonda attraverso le cime degli alberi
- Se si rimane appesi, afferrarsi bene all'albero (in caso di vento, disconnettere eventualmente
    I'RSL e sganciare il principale)
- Rimanere tranquilli ed attendere i soccorsi
Atterraggio in acqua
- Cercare di giungere quanto più possibile vicino alla riva
- Togliersi casco ed occhiali e gettarli
- Disconnettere eventualmente I'RSL
- Aprire il pettorale, allentare i gambali


- Aprire il gilet zavorrato, se lo si indossa
- Avvicinarsi controvento
- Fare un respiro profondo prima dell'immersione
- Ammarare con un poco di velocità orizzontale (con vela frenata)
- Quando i piedi toccano l'acqua, sganciare il principale
- Uscire dall'imbracatura e togliersi l'eventuale gilet zavorrato
- Se necessario, tuffarsi sotto la vela e cercare di allontanarsi (nuotare lentamente per evitare
    attorcigliamenti)
Atterraggio su cavi dell'alta tensione
- Volare il più possibile paralleli ai cavi
- Se si hanno maniglie tra le mani, lasciarle
- Avvicinare i piedi e stendere il corpo
Se si rimane appesi
- Mantenere la calma ed evitare il contatto con i cavi
- Attendere i soccorsi specializzati, non ricorrere ad altri aiuti improvvisati (se necessario,
    pregare che si allontanino)
in caso di contatto con il suolo
- Sganciare it principale o uscire dall'imbracatura (paracadute d'emergenza)
- Allontanarsi strisciando a carponi (piatti al suolo, senza sollevare nulla), fino ad una distanza
    di sicurezza > 20m
Atterraggio su edifici (tetto piano)
- Dirigersi verso il centro del tetto ed atterrare normalmente
- Ripiegare subito la vela o sganciarla in caso di vento forte (eventualmente disconnettere prima
    I'RSL)
- Non cercare di scendere dal tetto, ma attendere i soccorsi
Atterraggio su edifici (tetto a falde)
- Atterrare con la vela frenata
- Sganciare il paracadute (disconnettere eventualmente I'RSL)
- Cercare un appoggio per evitare di cadere; se necessario sfondare o spostare delle tegole
- Non cercare di scendere dal tetto, ma attendere i soccorsi
Atterraggio su strada
- Atterrare sul bordo della strada, prestando attenzione a cavi elettrici, lampioni ecc.
- Allontanarsi immediatamente dalla strada!
Atterraggio su binari
- Prestare attenzione alle linee aeree
- Atterrare possibilmente lungo i binari
- Lasciare i binari subito dopo l'atterraggio



Atterraggio su pendio

- Atterrare sempre parallelamente al pendio (se necessario perpendicolarmente alla direzione del
    vento)
Atterraggio sulla neve
- Attenzione: ciò che sembra neve polverosa potrebbe essere ghiaccio!
Atterraggio su gruppo di persone
- Attirare l'attenzione gridando
Atterraggio su aerodromo
- In caso di atterraggi su un aerodromo è richiesta la massima attenzione; non atterrare mai su
una pista o nelle sue immediate vicinanze, né su una via di rullaggio o su un prolungamento
della pista
- Atterraggi in prossimità di aeromobili o elicotteri con rotori accessi o elica in funzione sono
molto pericolosi (turbolenze)


Discipline
Negli ultimi decenni il paracadutismo sportivo si è evoluto molto rapidamente e sono state intro-
dotte molte discipline diverse. Sebbene questo sport sia praticato prevalentemente con finalità
amatoriali, senza attenersi a specifiche regole di gara, vengono comunque organizzate anche
competizioni a qualsiasi livello, dalle gare regionali ai campionati mondiali. Di seguito vengono
presentate brevemente le discipline regolamentate dalla federazione sportiva internazionale degli
sport dell'aria, la FAI (Fédération aéronautique internationale o Federazione aeronautica internazio-
nale). Oltre a queste esistono naturalmente numerose altre specialità e discipline.

Discipline classiche

Precisione in atterraggio
individualmente o in squadra si cerca di posare
i piedi quanto più vicino possibile «dead center»
(punto zero), cioè al centro di un bersaglio. Ai
fini del risultato conta il primo contatto con il
suolo. Il diametro del «dead center» è 2 cm. Si
misura quindi la distanza dal punto zero (fino a
16 cm) al punto di contatto, con l'ausilio di un
bersaglio elettronico. | lanci avvengono da una
quota compresa tra 800 e 1000 m/suolo.


Stile
Il paracadutista esegue un programma prede-
finito di evoluzioni, comprendente capovolte
all'indietro e rotazioni in senso orario ed
antiorario (looping e giri). Il programma deve
essere eseguito nel minor tempo possibile e
con la massima precisione sull'asse di rife-
rimento predeterminato al suolo. Ogni lancio
viene ripreso da terra da una postazione video
e successivamente giudicato da una giuria. Si tratta di una disciplina sportiva prettamente indivi-
duale. | lanci vengono effettuati da una quota di 2200 m/suolo.

Paraski
Si tratta di una gara combinata comprendente
due manche di slalom gigante ed un determi-
nato numero di lanci di precisione in atterraggio
con bersaglio sulla neve, in pendio.

Lanci in formazione
Le squadre eseguono in caduta libera entro
un tempo di lavoro prestabilito (35-50 s) un
programma di figure chiaramente prefissato. ll
lancio viene filmato da un videoman e successi-
vamente valutato da una giuria.
In questo ambito si distingue tra i lanci in
formazione tradizionali (in posizione a pancia
in giù) in squadre di quatto o otto atleti e la
più recente disciplina del Vertical Formation
Skydiving (VFS), dove quattro atleti ed un vide-
operatore volano in verticale a testa in su o in
giù «head down/head up». Il lancio avviene da
una quota compresa tra 3050 m/suolo (squadra
di quattro) e 4000 m/suolo (squadra di otto e
VFS).



Artistic Events
| Artistic Events sono suddivisi nelle discipline
Freestyle (1 performer + 1 video) e Freeflying
(2 performer + 1 video).
In caduta libera le squadre non hanno
limiti. In collaborazione con l'operatore video
i performer eseguono un programma entro un
tempo prestabilito. In questo ambito si diffe-
renzia tra il programma obbligatorio, che prevede
determinate figure, e quello libero nel quale i performer possono mostrare figure a propria scelta.
I lanci vengono effettuati da una quota di 4000 m/suolo. Negli Artistic Events gli atleti volano
praticamente in ogni possibile posizione e la gamma va dalla box position al volo di schiena fino
alle posizioni Head Up e Head Down. In queste discipline si raggiungono velocità fino a 300 km/ora.


Canopy Formation (CF)
In squadre da due o quattro atleti, in un tempo di
lavoro prestabilito vengono realizzate con para-
cadute aperto delle formazioni durante le quali i
paracadutisti devono agganciarsi in determinati
momenti al paracadute dei propri compagni di
squadra. | lanci vengono effettuati da una quota
di 2150-2750 m/suolo. La valutazione dei
lanci avviene, come per lo Stile, esaminando le
riprese fatte da terra.

Canopy piloting (CP)
Nel Canopy Piloting tutto ruota attorno agli
atterraggi accelerati. Dopo l'uscita dall'aero-
mobile ad una quota di 1200-1700 m/suolo
si aprono subito i piccoli paracadute ad alte
prestazioni. Eseguendo virate con le bretelle
anteriori e/o l'uso di zavorre nell'imbracatura
si raggiunge una velocità elevata, che offre
un'enorme portanza a breve termine. Risulta
così possibile compiere lunghi tratti (> 200 m) parallelamente al suolo senza perdita di quota (i
cosiddetti Swoop). Per evitare incidenti le competizioni di Swoop si disputano sempre su superfici
d'acqua, naturali o artificiali «pond».



Speed Skydiving
Lo SpeedSkydiving è la disciplina sportiva non
motorizzata più veloce al mondo. L'obiettivo
di questa specialità relativamente giovane è
raggiungere la massima velocità possibile in
caduta libera. Gli atleti si lanciano normalmente
da una quota di 4000 m/suolo e tentano di
accelerare quanto più possibile, assumendo una
posizione del corpo che presenti la minima resi-
stenza, fino a raggiungere l'intervallo di quota tra 2700 m/suolo e 1700 m/suolo, tratto nel quale
viene registrata la velocità media tramite dispositivi elettronici. In questo chilometro gli SpeedSky-
diver migliori al mondo raggiungono velocità medie di oltre 500 km/ora!

Wingsuit
Le tute alari «wingsuit» sono speciali tute per
paracadutismo con superfici alari di tessuto
poste tra le gambe e tra le braccia ed il tronco.
Queste ali servono per trasformare la velocità
verticale in caduta libera in un movimento di
planata orizzontale. Le tute alari permettono di
prolungare notevolmente i tempi di caduta libera
e di percorrere lunghi tratti orizzontali. Indos-
sando uno dei modelli più moderni ed avanzati è possibile raggiungere un rapporto di planata di 1:3
(ossia, spostamento in orizzontale di 3 metri con una perdita di quota di 1 metro).
SÌ organizzano competizioni sia incentrate sulle prestazioni (Performance), sia sulle coreo-
grafie (Artistic). Nel primo caso l'atleta cerca di percorrere un tratto orizzontale quanto più lungo
possibile su una distanza verticale determinata (la misurazione avviene con GPS). Nel secondo,
invece, squadre di due atleti in tuta alare devono compiere determinate figure in planata (ad es.
capriole o giri), mentre un videoflyer riprende le evoluzioni che saranno giudicate più tardi a terra.
x 7 — ® ‘ Nr Lai - = ‘ O


SPHAIR
Un'altra disciplina è quella del paracadutismo
militare. Gli esploratori paracadutisti possie-
dono una formazione tale che gli consente
di utilizzare il paracadute come mezzo di
trasporto d'intervento. Ciò significa lanciarsi di
notte da 200 m dal suolo fino a 8000 m s.l.m,
con la dotazione d'impiego addosso, ed atter-
rare in terreni impervi. Si tratta di una delle
maggiori sfide nell'ambito della disciplina di
lancio, perché oltre a padroneggiare le tecniche
di caduta libera con zaino e di atterraggio di
precisione, è necessario sapere valutare la
situazione metereologica, calcolare il giusto
punto di lancio sulle montagne e la quota di
attivazione del CYPRES, utilizzare la bussola ed
il GPS, leggere le cartine, memorizzare le zone
di pericolo ed utilizzare il sistema di erogazione
dell'ossigeno ed il giubbotto salvagente. Questo
tipo di paracadutismo è riservato a coloro che
tra i 16 ed i 19 anni decidono di voler seguire
una formazione militare particolare. Compito
principale dell'esploratore paracadutista è la
ricerca di informazioni nel territorio avversario.
Questo tipo di paracadutismo, ma anche la
missione militare stessa, impone requisiti elevati ai partecipanti. Per trovare i candidati idonei è
necessaria un'estesa selezione, valutazione e preparazione. SPHAIR identifica i potenziali esplo-
ratori paracadutisti nell'ambito di una formazione preliminare, che prevede due corsi di paraca-
dutismo SPHAIR della durata di due settimane. Tutti i giovani interessati possono partecipare alla
selezione, indipendentemente dai loro mezzi finanziari. Ai fini della valutazione la formazione inizia
con lanci ad apertura automatica con paracadute da addestramento ad ala dell'esercito. L'imbra-
gatura è simile a quella militare e dal punto di vista della sicurezza è quindi adatto al successivo
impiego per i lanci dell'esercito. L'obiettivo del primo corso è conseguire un livello di capacità che
permetta l'esecuzione di rotazioni in caduta libera. Nel secondo corso si punta invece al consegui-
mento della licenza di paracadutista civile. Ciò avviene solo se il giudizio formulato al termine dei
corsi SPHAIR indica un'idoneità al ruolo di esploratore paracadutista. | corsi SPHAIR sono tenuti
da scuole svizzere di paracadutismo riconosciute. Per ulteriori informazioni, visitare [http://www.sphair.ch](http://www.sphair.ch)



Indice delle fonti - Illustrazioni

Storia
Bibliografia
Wikipedia (www.wikipedia.org)
Jacques Borgé & Nicolas Viasnoff, Le Parachute, Paris,
Balland, 1977
Michel Poniatowski, Garnerin, Paris, Albin Michel, 1983
Bud Sellick, Les Hommes Volants, Evreux, Librairie Polytech-
nique Béranger, 1964
Dan Poynter, Parachuting, Santa Barbara, Para
Publishing, 1983
FSV, Fallschirm Handbuch, Aero-Club der Schweiz (AeCS),
Lucerna, 1997
Yvonne Fasler, Chronik uber 30 Jahre Schweizer Fal-
Ischirm-Geschichte, AeCS, Lucerna, 1994
Claude Rieger, Chronique historique è Bellechasse FR puis à
Ecuvillens FR, 2011
Fédération francaise de parachutisme (www.ffp.asso.fr)
Illustrazioni
B Peter Paul Rubens, 1577-1640, The Fall of Icarus.
Wikimedia Commons, con licenza CreativeCammons-Li-
zenz by-sa-2.0-de, URL: [http://creativecommons.org/](http://creativecommons.org/)
licenses/by-sa/2.0/it/legalcode
B Olivier Vietti, De Havilland Watches, 1400 Yverdon, CH
9 The first manned hot air ballon, Montgolfier brothers,
Quelle: Bildarchiv Preussischer Kulturbesitz, Berlin.
Wikimedia Commons. con licenza CreativeCommons-Li
zenz by-sa-2.0-de, URL: [http://creativecommons.org/](http://creativecommons.org/)
licenses/by-sa/2.0/it/legalcode
10 Early Flight u2561u, Garnerin, Wikimedia Commons, con
licenza CreativeCommons-Lizenz by-sa-2.0-de, URL:
[http://creativecommons.org/licenses/by-sa/2.0/it/](http://creativecommons.org/licenses/by-sa/2.0/it/)
legalcode

13. Para Centro Locarno
14. 15, 16, 17, Fallschirmhandbuch, SFY, AeCS,
    4a edizione 2004
18 SwissSkydive, Foto Andi Ouff
20 Léo Valentin, Wikimedia Commons, con licenza
    CreativeCommons-Lizenz by-sa-2.0-de, URL: [http://](http://)
    creativecommons.org/licensas/by-sa/2.0/it/legalcode


21 Ziellandung, Para Centro Locarno,
Stilsprung, SSY, Lucerna
RW-Sprung, Bea Gfeller,
SkySurf, Oliver Furrer, 3004 Berna, Switzerland,
http://www. OliverFurrer.com
22 FreeStyle, SwissSkydive, Foto Andi Duff
FreeFly, SwissSkydive, Foto Andi Duff
Patrick de Gayardon, Foto Francis Heilman
23 Canopy Piloting, SwissSkydive, Lucerna
Vertical Formation, SwissSkydive, Lucerna


Aerodinamica
Bibliografia
The Aerodynamics and Piloting of High Performance Ram-Air
Parachutes, Oraft1, Jerry Sobieski, 1994
Performance Designs, Survival Skills for Canopy Control,
John LeBlanc
Performance Oesigns, Turbulence: The Invisible Hazard,
Scott Miller, 2005
Gleitschirmfliegen, Urs Lotscher und Thomas Zeller,
B? edizione, aprile 2006
The Parachute and its Pilot, Brian Germain, New York 2004
Elliptical Parachutes and Canopy Control, Australian Para-
chute Federation Incorporated, 17 agosto 2010
The Evolution of High Performance Parachutes, Jim Slaton,
Parachutist Online,
Fallschirm Handbuch, Schweizerischer Fallschirmsportver-
band, 4# edizione 2004
illustrazioni
51 Atterraggio, Foto: Peter Galos


Meteo
Bibliografia
Flugwetter, Karl Heinz Hack, 1a edizione 2003
Flugwetterkunde, Willy Eichenberger, Zurigo 1995
Situazioni metereologiche tipiche della regione alpina, Ufficio
federale di meteorologia e climatologia, MeteoSvizzera e
Winterthur Assicurazioni



Illustrazioni
54 ISS, © NASA
67 Ondulazione del fronte polare. © 2014 EUMETSAT
1 Cumulo, licenza Dreamstime. ID 34756775
© Benedikt Brydern | Dreamstime.com
2 Altocumulo, Foto «Fir0002», Wikimedia Commons
con licenza CreativeCommons-Lizenz by-sa-3.0-it, URL:
http://ereativecommons.org/licenses/by-sa/3.0/it/
legalcode
3 Cumulonembo, Foto Simon Eugster,
creativecammons.org/licenses/by-sa/3.0/it/legalcode
4 Stratocumulo, Foto Simon Eugster,
creativecommons.org/licenses/by-sa/3.0/it/legalcode
5 Nembostrato, Foto Simon Eugster,
creativecommons.org/licenses/by-sa/3.0/it/legalcode
6 Altostrato,Foto Simon Eugster,
creativecommons.arg/licenses/by-sa/2.0/it/legalcode
7 Cirrostrato, Foto Simon Eugster,
creativecommons.org/licenses/by-sa/2.0/it/legalcode
B Cirro, Foto Przemyslaw «BlueShade» Idzkiewicz,
creativecommons.org/licenses/by-sa/2.0/legalcade
B3 «crash», Foto by Zsolt Reviczky

Leggi e direttive
Bibliografia
Diritto federale, punto 7 Lavori pubblici - Energia - Trasporti
Oirettive, Federazione Svizzera di Paracadutismo,
SwissSkydive 2012
Illustrazioni
113 Carta ICAO Svizzera, ristampa per gentile concessione
di Skyguide
115 Carta ICAO Svizzera, ristampa per gentile concessione
di Skyguidee
117 Carta ICAO Svizzera, ristampa per gentile concessione
di Skyguide
118 DABS, ristampa per gentile concessione di Skyguide


Conoscenza del paracadute
Bibliografia
Suspension Lines Comparison, EG Wingsuits and Nitro Rigging
LLC, Harveys Lake, PA 1B61B, USA
PIA Technical Standard TS-100,
Parachute Industry Association, Skokie, IL 60076, USA
PIA Technical Standard 135,
Parachute Industry Association, Skokie, IL 60076, USA
TS$0-C23f, Technical Standard Order, FAA,
Washington 0.C., USA
Choosing the Best Canopy Size, Scott Miller,
Performance Designs, DeLand, FL 32724, USA
PO Reserve Flight Characteristics, Performance Designs,
DeLand, FL 32724, USA
Wing Load Interpretations, Performance Designs, DeLand,
FL 32724, USA
Choosing a Canopy, Icarus Canopies, Spain
La charge alaire et la pilotage sous voile, Grégory Crozier,
ParaMag No319, dicembre 2013
The RSL: Separating Fact from Fiction, Jim Crouch,
Parachutist Online, gennaio 2014,
Elliptical Parachutes and Canopy Control, Australian
Parachute Federation Incorporated, 17 agosto 2010
Parachute Opening Shock Basics, Jean Potvin - Gary Peek,
PIA Symposium 2001
Manuale utente CYPRES, Airtec GmbH & Co,
33181 Bad Winnenberg, D
Illustrazioni
130 Para Centro Locarno
142 e altre attrezzature,
Fotos Peer Messerli, Affoltern a. Albis
154 SkyyHook, © Brian Buckland, brianbuckland.com
157 e altre attrezzature
Fotos Peer Messerli, Affoltern a. Albis
165 Canopy Piloting, PD-Factory Team, per gentile conces-
sione di Performance Designs, DeLand FL, USA



Pratica di lancio
Bibliografia
Fallschirm Handbuch, Schweizerischer Fallschirmsportver-
band, 4° edizione 2004
The Parachute and its Pilot, Brian Germain, New York 2004
Kernlehrmittel Jugend + Sport, Bundesamt fiir Sport BASPD,
2532 Magglingen
Illustrazioni

172. Das padagogische Konzept. Fonte: Kernlehrmittel
    Jugend + Sport, BASPD 2009
177 Decallo Pilatus Porter, Foto Christian Perret
184 185, 186, Para Centro Locarno, Foto Sandra Hònig
187 Tracking 1, SwissSkydive, Foto Andi Quff
    Head Up, Para Centro Locarno, Foto Sandra Honig
    Head Qown, SwissSkydive, Foto Andi Duff
188 Head Up&Down, Para Centro Locarno, Foto Sandra Hanig
191 Apertura, Para Centro Locarno
    Paracadute, Performance Designs, OeLand, USA
193 194, 195, 196, Problemi di apertura,
    Performance Designs, DeLand, FL 32724, USA
    «horse shoe», Dal DVD «Cutaway>, per gentile conces-
    sione dell'Australian Parachute Federation, 2013
197 «pilotchute in tow»Dal DVD «Cutaway», per gentile
    concessione dell'Australian Parachute Federation, 2013
    «broken lines», Performance Designs,
    DeLand, FL 32724, USA
199 Dal OVO «Cutaway», per gentile concessione dell’Au-
stralian Parachute Federation, 2013
200 Problemi di apertura sopra + parte centrale
Performance Designs, DeLand, FL 32724, USA
Problemi di apertura sotto, Para Centro Locarno
201 Dal DVD «Cutaway», per gentile concessione dell'Au-
stralian Parachute Federation, 2013
214 Atterraggio di precisione, Para Centro Locarno
215 Stilsprung, L'équipe de France militaire de parachutisme,
© EFMP
Para Ski, Foto Alain Gratzer, Niro,
FS-4er, AFG, Foto Gil Dénéréaz
VFS, Arizona Arsenal, Foto: Brandon Atwood


216 Freestyle, Nicole Wetli - Giuliano Jezzi
Kappenformation
Canopy Piloting, Roger Portner
217 Speed Skydiving, «Dbelix» Christian Labhart
Wingsuit 1, Oliver Furrer, 3004 Berna, Switzerland,
http://www.DliverFurrer.com
Wingsuit 2, Foto Tazio Madliger,
(Stojan Pliss - Herwig Habenbacher - Sylvia Schlaphof)
218 219, SPHAIR Para, Aeroporto Locarno


Copertina
Foto Peer Messerli, Affoltern am Albis


Storia
L'antichità
Il Settecento
Il primo lancio in paracadute
Lo sviluppo dei materiali

Aerodinamica
Oefinizione
Princip! fondamentali
Fluid
Pressione
Resistenza aerodinamica
La portanza
Profilo alare del paracadute
Prestazioni del paracadute
Meccanica di volo

Meteorologia
Definizione
Principi di fisica
Vento
Nubi
Situazioni meteo tipiche per la Svizzera
Pericoli dovuti alle condizioni meteo
Informazioni meteorologiche


Legislazione/Prescrizioni
Introduzione
Ordinanze della legislazione aeronautica
Spazio aerea
Istruzioni di SwissSkydive


Conoscenza del paracadute
Terminologia del paracadute ad ala
Imbracatura «harness/contalnere
Dispositivi e strumenti
Manutenzione dell'equipagglamento


Pratica di lancio
Informazioni general
Preparazione al lancio
L'uscita
La caduta libera
Apertura del paracadute
Volo a paracadute aperto
Discipline
SPHAIR